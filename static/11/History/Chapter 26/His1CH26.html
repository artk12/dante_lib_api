
<!DOCTYPE html>
<html lang="fa">

<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;

        }
        .box {
            margin: 0in;
            font-size: clamp(1rem, 1.5vw, 1.2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            text-align:right; 
            background-color:#a600ff20; 
            padding:20px; 
            margin:20px; 
            border: 5px solid black; 
            box-shadow: 5px 5px 0 black;
            border-radius:12px;
        }


        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;

        }

        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;

        }

        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;

        }

        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;

        }

        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;

        }

        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #8ffffb;
            margin: 4% auto;
            line-height: 2;

        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 300px;
            margin: 50px auto;
        }

        .responsive-video {
            width: -webkit-fill-available;
            height: auto;
        }

        table {
            width: -webkit-fill-available;
            border-collapse: collapse;
            margin: 25px 0;
            font-size: clamp(1.0rem, 3vw, 2.5rem);
            text-align: right;
            color: white;
        }

        th,
        td {
            padding: 12px;
            border: 4px solid #464646;
            font-size: clamp(1.0rem, 3vw, 2.5rem);
        }

        table span {

            font-size: clamp(1.3rem, 3vw, 2.5rem);

        }

        .mathalign {

            text-align: left;

        }

        th {
            background-color: #722a85;
        }
    </style>
</head>
<body>


    <p class="MsoBold">درس بیست و ششم
        :
        <br>
        بیداری اسلامی در جهان اسلام</p>
<p class="MsoNormal">در درس‌های گذشته با روند بیداری اسلامی در ایران که سرانجام به انقلاب اسلامی منتهی شد، آشنا شدید؛ در این درس با تعریف بیداری اسلامی، علل و زمینه‌های شکل‌گیری آن در دیگر کشورهای اسلامی آشنا می‌شوید.</p>
<br>
<p class="MsoBold">تعریف بیداری اسلامی</p>
<p class="MsoNormal">بیداری، از نظر لغوی به معنی هوشیاری و برخورداری فرد از آگاهی است. بیداری اسلامی، به معنای حالت برانگیختگی و آگاهی در امت اسلامی، تجدید حیات اسلام در کالبد فرد و جامعه، دعوت مجدد به اسلام، احیای ارزش‌های اسلامی و بازگشت به خویشتن اسلامی است.2</p>
<br>
<p class="MsoBold">اهداف بیداری اسلامی</p>
<p class="MsoNormal">عمده‌ترین هدف بیداری اسلامی بازگرداندن دین به عرصه زندگی فردی و اجتماعی است. هدف‌های غایی و متعالی آن، ساختن تمدن جدید اسلامی و در نهایت تأسیس یک تمدن اسلامی با گستره جهانی است که در آن عقلانیت با معنویت، قدرت با اخلاق، دانش با ارزش و علم با عمل جمع شود.3</p>
<br>
<p class="MsoBold">خاستگاه و سرآغاز بیداری اسلامی</p>
<p class="MsoNormal">بیداری اسلامی متعلق به کشور و منطقه خاصی نیست و به کل جهان اسلام تعلق دارد؛ با این حال خاستگاه اولیه آن چهار کشور مهم ایران، مصر، عثمانی و هند بوده است. در هر کدام از این کشورها، رخدادهای مهمی به وقوع پیوست که باعث جهش فکری اندیشمندان، متفکران، مبارزان مسلمان و سپس مردم برای بازیابی هویت واقعی خود، یعنی هویت اسلامی از طریق بازگشت به خویشتن اسلامی شد. آشنایی با غرب نیز به همان اندازه در شکل‌گیری بیداری اسلامی تأثیر داشته است که اندیشمندان و متفکران مسلمان اقدام به مطالعه و سپس مقایسه علل پیشرفت جهان غرب و علل عقب‌ماندگی جهان اسلام کردند. به عبارت دیگر، متفکران و مبارزان مسلمان اقدام به ریشه‌یابی علل افول تمدن اسلامی پس از تجربه کردن دوران درخشان و پرافتخار گذشته و همچنین شکل‌گیری تمدن غرب پس از سپری کردن دوران جهل و تاریکی قرون وسطی کردند. تعیین تاریخی دقیق برای آغاز بیداری اسلامی کار آسانی نیست؛ اما در هر یک از کشورهای ذکر شده حوادثی رخ داد که نقطۀ آغازی برای تاریخ بیداری محسوب می‌شود. در اینجا به اختصار این موضوع را در سه سرزمین اسلامی بررسی می‌کنیم.</p>
<br>
<p class="MsoStep">١. عثمانی:</p>
<p class="MsoNormal">شکست امپراتوری عثمانی از دولت‌های اروپایی و از دست دادن برخی مناطق مسلمان‌نشین، متفکران این منطقه را به بازنگری در افکارشان واداشت.</p>
<br>
<p class="MsoStep">2. مصر:</p>
<p class="MsoNormal">سلطۀ استعماری انگلستان بر این کشور، نقطۀ عطفی در تاریخ این کشور محسوب می‌شود و باعث شد اندیشمندان مصری را به تفکر وادارد.</p>
<br>
<p class="MsoStep">3. هند:</p>
<p class="MsoNormal">تسلط استعمار انگلیس بر شبه‌قارۀ هند و شکست مقاومت مسلحانۀ مسلمانان هند در برابر انگلیسی‌ها سرآغاز بیداری دانشمندان مسلمان این منطقه بود.</p>
<br>
    <p class="MsoBold">عوامل زمینه‌ساز شکل‌گیری بیداری اسلامی</p>
    <p class="MsoNormal">1. آگاهی نسبت به عقب‌افتادگی‌های علمی، اقتصادی و اجتماعی جوامع اسلامی؛</p>
    <br>  <p class="MsoNormal">2. آگاهی از پیشرفت‌های مادی و علمی جهان غرب و مقایسۀ آن با جوامع اسلامی؛</p>
    <br>  <p class="MsoNormal">3. توجه به گذشتۀ پرافتخار و پرشکوه جهان اسلام و موفقیت آن در ایجاد تمدن اسلامی؛</p>
    <br> <p class="MsoNormal">٤. توجه به میراث علمی و غنی اسلام در عرصه‌های مختلف علوم و معارف بشری و نقش دانشمندان اسلامی در هدایت قافلۀ بشری؛</p>
    <br> <p class="MsoNormal">5. توجه به خرافات، بدعت‌ها و کاستی‌های موجود در عرصۀ اندیشۀ دینی در جهان اسلام؛</p>
    <br> <p class="MsoNormal">6. توجه به تشتت، تفرقه و درگیری‌های فرق‌های در جوامع اسلامی؛</p>
    <br> <p class="MsoNormal">7. استبداد، ظلم، چپاول اموال و بی‌عدالتی حاکمان کشورهای اسلامی؛</p>
    <br> <p class="MsoNormal">٨ . وابستگی برخی از سردمداران جوامع اسلامی به کشورهای استعمارگر؛</p>
    <br> <p class="MsoNormal">٩. استعمار کشورهای اسلامی و آگاهی به ابعاد و پیامدهای آن؛</p>
    <br> <p class="MsoNormal">1٠. آشنایی با مفاهیم جدید فکری، سیاسی و اجتماعی موجود در غرب، از قبیل آزادی، برابری، استقلال و...</p>
    <br>    <br>


<p class="MsoStep">برگی از تاریخ</p>
<p class="MsoNormal">شیخ محمد عبده (1248ــ 1284ش/ 1849ــ 1905م) متفکر، متکلم، مصلح، مفتی دانشگاه الازهر و روزنامه‌نگار مصری؛ وی از برجسته‌ترین نواندیشان و احیاگران دینی و اصلاح‌طلبان اجتماعی در جهان اسلام، به‌ویژه در جهان عرب محسوب می‌شود. او از شاگردان برجستۀ سیدجمال‌الدین اسدآبادی بود و از افکار و اندیشه‌های وی نیز تأثیر زیادی پذیرفت. عبده در کنار تدریس و خطابه، به روزنامه‌نگاری هم روی آورد. او به همراه سیدجمال روزنامۀ «عروةالوثقی» را در پاریس منتشر کرد. عبده توجه خاصی به بحران اندیشۀ دینی مسلمانان در مواجهه با تمدن غرب و مقتضیات جدید جهان اسلام داشت. او همچون سیدجمال در پی وحدت جهان اسلام بود و مقالات زیادی در این زمینه نوشت. همچنین با تعصب‌های فرق‌های مخالف بود و استبداد داخلی و استعمار خارجی را از عوامل اصلی عقب‌ماندگی مسلمانان می‌دانست. به نهج‌البلاغه توجه خاصی داشت و به قول خودش، وقتی نهج‌البلاغه را کشف کرد، درصدد شرح و نشر آن برآمد. عبده گرایش به اعتدال داشت و توانست نهضت بیداری اسلامی زمانۀ خود را به سمت اعتدال سوق دهد. این موضوع در آن عصر اهمیت زیادی داشت.</p>
<br><br>


<p class="MsoBold">ویژگی‌های مشترک بیداری اسلامی در کشورهای گوناگون</p>
<p class="MsoNormal">ــ تمایل برای بازگشت به اسلام راستین و اصیل؛</p>
<br><p class="MsoNormal">ــ توجه به وحدت جهان اسلام؛</p>
<br><p class="MsoNormal">ــ استعمارستیزی و ضدیت با نظام سلطه؛</p>
<br><p class="MsoNormal">ــ مبارزه با استبداد و دیکتاتوری حاکمان؛</p>
<br><p class="MsoNormal">ــ مردمی‌بودن و حضور گروه‌های مختلف اجتماعی در آن.</p>
<br>
<p class="MsoBold">برگی از تاریخ</p>
<p class="MsoNormal">حسنالبناء (1285ــ1327ش/1906ــ 1949م) مبارز اسلام‌گرای مصری بود که به همراه عده‌ای از همفکرانش جمعیت اسلامی «اخوان المسلمین» (الاخوان المسلمون) را در اسفند 1306/ مارس 1928 بنیان نهاد. هدف وی ایجاد پیوند برادری و وحدت امت اسلامی برای بازیابی عظمت و شکوه اسلام از طریق احیای احکام و شعائر مذهبی، مبارزه با فسق و فجور و بی‌بندوباری، از بین بردن روحیه تردید و بی‌اعتقادی بود. از نظر وی، وحدت امت اسلامی ستون جامعه اسلامی محسوب می‌شد.</p>
<p class="MsoNormal">حسنالبناء برای تحقق اندیشه‌ها و نظریات خود مؤسسات گوناگون فرهنگی ــ مذهبی تأسیس و روزنامه «اخوان المسلمین» را منتشر کرد. وی به منظور ارتقای سطح معرفتی و انسانی زنان مسلمان نیز تشکیلات «اخواتالمسلمات» را تأسیس کرد. وی همچنین از پیشگامان تقریب مذاهب اسلامی و جزو مؤسسان «جماعة التقریب بین‌المذاهب الاسلامیة» در قاهره بود.</p>
<p class="MsoNormal">در نهضت بیداری تحت رهبری حسنالبناء، مسئلۀ صهیونیسم و استعمارگر جدید یعنی آمریکا جایگاه مهمی داشت. با تلاش‌های مستمر او، اخوان‌المسلمین روزبه‌روز گسترش یافت و شعبه‌های آن از چهار شعبه در سال 1308ش / 1929م به هزار شعبه در سال 1327ش / 1948م رسید و بین سال‌های 1325ــ1327ش/1946ــ 1948م نیز شعبه‌های آن در فلسطین، سودان، عراق و سوریه دایر شد. در اوایل زمستان 1327/ اواخر 1948م، اخوان‌المسلمین خطری جدی برای پادشاهی مصر به‌شمار می‌رفت؛ از این‌رو، تصمیم به انحلال آن گرفته شد. حسنالبناء نیز در 23 بهمن 1327 / فوریۀ 1949 توسط عوامل دولت مصر ترور شد.</p>
<p class="MsoNormal">حسنالبناء، با «جدایی دین از سیاست» (سکولاریسم) و نیز ملی‌گرایی غیردینی، به‌شدت مخالف بود و جدایی دین از سیاست را «نخستین گام سستی و منشأ فساد» می‌دانست. همچنین درباره عرب‌گرایی نیز بر این عقیده بود که اسلام هیچگونه مرز جغرافیایی، یا اختلافات نژادی یا شهروندی را به رسمیت نمی‌شناسد. حسنالبناء تمام مسلمانان را یک «امت» و کشورهای مسلمان را تنها یک کشور می‌دانست.</p>
<br>
<p class="MsoBold">بیداری اسلامی در جهان عرب</p>
<p class="MsoNormal">سرآغاز بیداری اسلامی در جهان عرب به تحولاتی برمی‌گردد که کشورهای عربی از راه‌های گوناگون با فرهنگ و تمدن غربی و نظام سیاسی غرب آشنا شدند و در مقایسه خود با غربی‌ها به عمق عقب‌ماندگی خود پی بردند. متفکران و اندیشمندان مسلمان عرب، یکی از راه‌های رفع عقب‌ماندگی را در بازگشت به اسلام اصیل و راستین دانستند.</p>
<br>
<p class="MsoBold">بیداری اسلامی در شبه‌قارۀ هند</p>
<p class="MsoNormal">بیداری اسلامی در شبه‌قارۀ هند ارتباط مستقیمی با ورود استعمارگران به هند و سلطۀ آنان بر این سرزمین داشت. در طول دوران سلطۀ استعماری انگلستان بر هندوستان، امیران، عالمان و اندیشمندان مسلمان آن کشور برای احیای اسلام و مبارزه با استعمارگران به پا خاستند؛ برخی از طریق مبارزۀ سیاسی و نظامی و عده‌ای از طریق فعالیت‌های فکری و فرهنگی اهداف خود را تعقیب می‌کردند. به دنبال استقلال پاکستان از هندوستان در سال 1326 ش/ 1947م، شخصیت‌ها و جمعیت‌های اسلامی شیعه و سنی جریان بیداری اسلامی را پیش بردند. «نهضت فقه جعفری» که به رهبری مفتی جعفر حسین تأسیس شد، یکی از مهمترین جریان‌های بیدارگری اسلامی در پاکستان بود.</p>
<br><br>
<p class="MsoStep">برگی از تاریخ</p>
<p class="MsoNormal">ابوالاعلی مودودی (1903ــ1979م/1282ــ1358ش) روزنامه‌نگار، متفکر، احیاگر دینی و فیلسوف سیاسی در شبه‌قارۀ هند؛ وی یکی از اندیشمندان جهان اسلام است که دیدگاه‌های سیاسی کلامی او تأثیرات عمیقی در جهان اسلام، به‌ویژه در شبه‌قارۀ هند داشته است. او برای پیشبرد اندیشه‌هایش، ابتدا در سال 1938م/1317ش مؤسسۀ دارالسلام و سپس در سال 1941م/1320ش جماعت اسلامی را برای این کار تأسیس کرد. جماعت اسلامی پاکستان، حزبی است که معتقد به احیای اسلام واقعی بوده است. جماعت اسلامی مخالف تشکیل کشور پاکستان بود اما پس از تقسیم هند، مودودی به پاکستان رفت. او معتقد به بازگشت به سنت‌های اصیل اسلامی و اسلام سیاسی بود.</p>
<p class="MsoNormal">وی دین اسلام را دینی کامل می‌دانست که در تمام حوزه‌های زندگی انسان اعم از خصوصی و عمومی حضور دارد و به همین سبب نظام سیاسی مورد نظر وی نیز کاملاً رنگی دینی و اعتقادی داشت. هدف اصلی حزب جماعت اسلامی، تشکیل حکومت اسلامی و اجرای احکام اسلام در کشور پاکستان بود. مودودی تلاش می‌کرد تا با استمداد از اصول دینی، و بهره‌گیری از نظریات جدید سیاسی، نظریه‌ای هماهنگ با جهان امروز و در عین حال کاملاً اسلامی ارائه کند. از مهم‌ترین آثار مودودی، «جهاد در اسلام» است. نشریه‌ای را نیز به نام «ترجمان قرآن» راه‌اندازی کرد که تا پایان عمرش منتشر می‌شد. او در سال 1953م/1332ش دستگیر و به اعدام محکوم شد، اما مدتی در زندان ماند و بعدها مجازاتش تخفیف یافت و از زندان آزاد شد و عاقبت در سال 1979م/1358ش درگذشت.</p>
<br><br>
<p class="MsoBold">بیداری اسلامی در عثمانی و ترکیه</p>
<p class="MsoNormal">بخش مهمی از جریان بیداری اسلامی در عثمانی در واکنش به ناکامی در برابر تهاجم دولت‌های اروپایی و ورود امواج غرب‌گرایی به آن امپراتوری شکل گرفت که در قالب اصلاحات به مرحلۀ اجرا درآمد. بخش دیگری از بیداری اسلامی نیز به دلیل محدودیت‌های ایجادشده در حوزۀ نفوذ علما و نیروهای مذهبی پدید آمد. واکنش‌های احیاگرانه اسلامی غالباً از سوی پیروان طریقت‌ها، علما و طلاب علوم دینی بود. در دوره‌های اصلاحات، گام‌های مهمی برای غربی‌سازی نظام اداری و سیاسی، پذیرش نهادهای مدنی غرب، عرفی کردن نظام حقوقی و قضایی صورت گرفت که موجب ضعف نهادها و نظام آموزش دینی شد. متقابلاً، واکنش‌های قابل توجهی از سوی علما و نیروهای مذهبی علیه این جریان شکل گرفت.</p>
<p class="MsoNormal">پس از فروپاشی امپراتوری عثمانی و شکل‌گیری کشور ترکیه، کمال آتاتورک در آن کشور به قدرت رسید. او به‌دنبال غربی‌سازی ترکیه و جدایی دین از سیاست بود؛ به همین دلیل جنبش‌های اسلامی مخالف برنامه‌های خود را به شدت سرکوب کرد. پس از مرگ آتاتورک، اسلام‌گرایان در ترکیه فرصت فعالیت پیدا کردند و مساجد، مؤسسات فرهنگی و نشریات مذهبی رونق یافت. به مرور گروه‌های اسلام‌گرای ترکیه به دو شاخۀ سنت‌گرا و متجدد تقسیم شدند. سنت‌گرایان از اساس مخالف غرب بودند ولی متجددان در پی یافتن راهی برای سازش میان اصول دین و دستاوردهای دانش نوین بودند.</p>
<p class="MsoNormal">از ویژگی‌های بارز بیداری اسلامی در ترکیه، روی کار آمدن دولت‌های اسلام‌گرا و سرنگونی آنها با کودتاهای ارتش است که خود را میراث‌دار آتاتورک می‌داند.</p>

    <p class="MsoBold">علل ناکامی حرکتهای بیداری اسلامی در گذشته</p>
    <p class="MsoNormal">1. خودباختگی در برابر توسعۀ فنی، علمی و مادی تمدن غرب؛</p>
    <br>  <p class="MsoNormal">2. تسلط تحصیل‌کردگان در جوامع غربی و شرقی در امور مدیریتی، فرهنگی و علمی جوامع اسلامی؛</p>
    <br> <p class="MsoNormal">3. استیلای نظامی غرب و شرق از طریق تهدید، اشغال و یا کودتا و ایجاد حکومت‌های دست‌نشانده و وابسته؛</p>
    <br> <p class="MsoNormal">4. غلبۀ روحیۀ یأس و ناامیدی بر افکار عمومی مسلمانان و از میان رفتن اعتماد به نفس آن‌ها در امکان ایجاد تغییر و تحول بنیادین؛</p>
    <br> <p class="MsoNormal">5. ایجاد و غلبۀ روحیۀ سازش با حکومت‌های جائر در میان مسلمانان؛</p>
    <br>  <p class="MsoNormal">6. رسوخ و نفوذ تفکرات مادی مکاتب سرمایه‌داری غرب و کمونیستی شرق در جوامع اسلامی؛</p>
    <br>  <p class="MsoNormal">7. نبود رهبران قوی، آگاه و مردمی که بتوانند در آحاد جامعه وحدت و انسجام به‌وجود بیاورند.</p>

    <p class="MsoBold">تأثیر پیروزی انقلاب اسلامی بر جریان بیداری اسلامی در جهان اسلام</p>
    <p class="MsoNormal">پیروزی انقلاب اسلامی ایران در درون خود حامل پیام به همه مردم جهان، به‌خصوص مسلمانان بود. با پیروزی انقلاب اسلامی در ایران روح تازه‌ای به اسلام دمیده شد. مسلمانان احساس هویت و شخصیت کردند و اعتماد به نفس آن‌ها برای مبارزه جهت تأسیس حکومت اسلامی افزایش یافت. به اختصار تأثیرات پیروزی انقلاب اسلامی به رهبری امام خمینی(ره) را بر جریان بیداری اسلامی در جهان اسلام به شرح زیر می‌توان بیان کرد:</p>
   <br> <p class="MsoNormal">1. تبدیل رهبری معنوی و مشی سیاسی امام خمینی به الگویی برای حرکت‌ها و خیزش‌های اسلامی؛</p>
   <br> <p class="MsoNormal">2. احیای کاربردهای دین در عرصه‌های داخلی و بین‌المللی؛</p>
   <br> <p class="MsoNormal">3. تغییر در مفاهیم رایج فلسفۀ سیاسی با ایجاد گفتمان دین‌محور و نظریه‌پردازی حول محور دین و به چالش کشیدن مفاهیم رایج در فلسفۀ سیاسی غرب و شرق؛</p>
   <br> <p class="MsoNormal">4. تبدیل ایران به ام‌القرای جهان اسلام؛</p>
   <br><p class="MsoNormal">5. تبیین راهکارهای عبور از فرهنگ غرب و احیای فرهنگ اسلامی توسط امام خمینی و رهبران جمهوری اسلامی؛</p>
   <br> <p class="MsoNormal">6. ارائۀ الگوی جهانی از سوی امام خمینی برای نجات همۀ ملت‌ها و اثبات کارایی دین در عرصۀ جهانی؛</p>
   <br> <p class="MsoNormal">7. ارائۀ راهبرد «نه شرقی، نه غربی» در عرصۀ سیاست خارجی و نفی سلطۀ سیاسی استکبار شرق و غرب؛</p>
   <br> <p class="MsoNormal">8. حمایت از ملل محروم، مستضعف و تحت ستم در سرتاسر جهان؛</p>
   <br> <p class="MsoNormal">9. الهام گرفتن ملت‌های مسلمان از محتوای قانون اساسی جمهوری اسلامی ایران؛</p>
   <br> <p class="MsoNormal">10. ارائۀ مدل عملی مردم‌سالاری دینی.</p>
    <br><br>
<p class="MsoStep">بیشتر بدانید</p>
<p class="MsoNormal">نامۀ امام خمینی (ره) به گورباچف (١١ دی 1367ش/ اول ژانویه 1989م)</p>
<p class="MsoNormal">نامه امام خمینی به رهبر شوروی، در حقیقت نامه‌ای بود به تمام کشورهایی که زیر سایۀ اردوگاه کمونیسم جمع شده بودند. نامه در شرایطی منتشر شد که هنوز ایدئولوژی کمونیسم بر این کشور به‌عنوان یک مجموعۀ واحد حاکم بود. همچنین، هنوز جنگ سرد تمام نشده بود و دیوار برلین همچنان به‌عنوان نماد جدایی اردوگاه شرق و غرب فرو نریخته بود.</p>
<p class="MsoNormal">بلافاصله پس از انتشار نامۀ امام، موجی از اظهارات و تحلیل‌های مثبت و منفی پیرامون آن شکل گرفت؛ اما متأسفانه گورباچف و آن دسته از سیاسیونی که می‌بایست متوجه منظور امام شوند، نشدند. کما اینکه هشت هفته بعد، هنگامی که ادوارد شواردنادزه، وزیر خارجۀ وقت شوروی در روز 7 اسفند 1367 پاسخ رهبر شوروی را در حسینیۀ جماران به اطلاع امام خمینی رساند، روشن شد که حاکمان شوروی بیش از آنکه در صدد تبیین و تحلیل محتوای نامۀ امام برآمده باشند، سعی کرده‌اند تا اقدامات و اعمال خود را توجیه کنند.</p>
<p class="MsoNormal">به همین علت، حضرت امام (ره) پس از شنیدن سخنان شواردنادزه به او پاسخ دادند: «ان شاءالله سلامت باشند، ولی به ایشان بگویید که من می‌خواستم جلوی شما یک فضای بزرگتر باز کنم. من می‌خواستم دریچه‌ای به دنیای بزرگ، یعنی دنیای بعد از مرگ که دنیای جاوید است را برای آقای گورباچف باز نمایم و محور اصلی پیام من آن بود. امیدوارم بار دیگر ایشان در این زمینه تلاش نمایند».</p>
<p class="MsoNormal">ده سال بعد، یعنی در سال 1378 و در سالگرد رحلت امام خمینی (ره) گورباچف طی مصاحبه‌ای با خبرنگار واحد مرکزی خبر در مسکو از اینکه به هشدارهای آن روز بنیانگذار جمهوری اسلامی ایران بی‌اعتنایی کرده بود، اظهار تأسف کرد. گورباچف گفت: «من از مطالعۀ این پیام استنباط کردم که او کسی است که برای جهان نگران است و مایل است من انقلاب اسلامی را بیشتر بشناسم و درک کنم».</p>
<br>
<p class="MsoBold">شکل‌گیری امواج نوین بیداری اسلامی</p>
<p class="MsoNormal">حضرت آیت‌الله خامنه‌ای در تعبیر بیداری، آن را «به ستوه‌آمدگی بشریت» و «بازگشت به هویت اسلامی و تمسک به اسلام» بیان می‌کنند. از نگاه ماهیت‌شناسانه نیز، بیداری پدید آمده را بیداری اسلامی می‌دانند و عنوان‌های دیگری مانند بیداری انسانی و بهار عربی را رد می‌کنند.</p>
<p class="MsoNormal">ارائۀ الگو برای حرکت‌های آزادی‌خواهانۀ ضد استبدادی و ضد استعماری در بیداری اسلامی از جمله اهداف آیت‌الله خامنه‌ای در دوران رهبری بوده است. ایشان در نخستین روزهای سال 1390 در این زمینه گفتند که «آنچه من به‌طور قطع عرض می‌کنم، این است حرکتی که در منطقه ایجاد شده، حرکت ملت‌هاست، حرکت امت اسلامی است، حرکت با شعار اسلام است، حرکت به سمت اهداف اسلامی است و نشان‌دهندۀ بیداری عمومی ملت‌هاست». ایشان ظهور بیداری اسلامی در جهان اسلام را حاصل انقلاب اسلامی ایران و پیروزی ملت ایران می‌دانند.</p>
<p class="MsoNormal">امام خمینی بیداری اسلامی را از نظر به مرحلۀ عمل آورد و وارد زندگی سیاسی مردم کرد و آن را از یک خرده‌گفتمان به گفتمان مسلط در عرصۀ سیاسی جوامع اسلامی تبدیل کرد. پس از ایشان، آیت‌الله خامنه‌ای ادامه‌دهندۀ راه امام خمینی در تبیین گفتمان بیداری اسلامی گردیدند. رهبر انقلاب اسلامی، امام خمینی را مظهر بیداری اسلامی می‌دانند. ویژگی دیگر اندیشۀ بیداری اسلامی در منظر آیت‌الله خامنه‌ای علاوه بر انطباق آن با اندیشۀ بیداری اسلامی امام خمینی، پیوستگی آن در خط اعتدال آرمان‌گرایی می‌باشد. ایشان بیداری را حتی فراتر از اسلام و دنیای اسلام می‌دانند و معتقدند که این جنبش تا قلب اروپا هم پیش خواهد رفت. به همین دلیل ایشان درصدد بازتعریف واژۀ بیداری نیز برآمده‌اند و از واژگان و عباراتی چون «بیداری ملتها»، «بیداری مردم»، «بیداری ملتهای مظلوم»، «بیداری انقلابی»، «بیداری معنوی»، «بیداری ایمان»، «بیداری جهانی» و... نام برده‌اند. ایشان همچنین با استناد به آیات گوناگون قرآن، بیداری اسلامی را تحقق وعدۀ نصرت الهی می‌دانند و آن را نتیجۀ مقاومت آگاهانۀ امت اسلامی تلقی می‌کنند.</p>
<br>
<p class="MsoNormal">حضرت آیت‌الله خامنه‌ای، رهبر معظم انقلاب اسلامی امواج بیداری اسلامی را از پیروزی انقلاب اسلامی تا کنون به سه دوره تقسیم می‌کند:</p>
<br><p class="MsoNormal">1. موج اول؛ پیروزی انقلاب اسلامی ایران؛</p>
<br><p class="MsoNormal">2. موج دوم؛ پس از فروپاشی کمونیسم؛</p>
<br><p class="MsoNormal">3. موج سوم؛ انقلاب‌های اخیر در کشورهای اسلامی.</p>


<br><br>
<p class="MsoStep">برگی از تاریخ</p>
<p class="MsoNormal">سید عارف حسین حسینی (1326ــ 1367ش)</p>
<p class="MsoNormal">رهبر انقلابی شیعیان پاکستان و رهبر نهضت اجرای فقه جعفری پاکستان؛ وی از علما، دانشمندان و رهبران بیداری اسلامی پاکستان و شبه‌قاره هند است. او با تحصیل در حوزۀ علمیۀ نجف اشرف و حضور در کلاس‌های درس امام خمینی، در شمار یاران و پیروان امام خمینی درآمد. آشنایی وی با امام خمینی سرآغاز دگرگونی فکری و سیاسی او بود. وی در سال 1352 از عراق اخراج شد و به پاکستان بازگشت. در سال 1353 برای ادامۀ تحصیل راهی ایران شد و رهسپار حوزۀ علمیۀ قم گردید. وی به‌دلیل فعالیت‌های سیاسی در جهت نهضت امام خمینی توسط ساواک دستگیر و از ایران اخراج شد. در سال 1363 وی به‌طور رسمی از سوی امام خمینی به عنوان نمایندۀ ایشان در پاکستان انتخاب شد. وی زبان گویای انقلاب اسلامی ایران در پاکستان بود. در بهمن 1363 به عنوان رهبر «نهضت اجرای فقه جعفری» پاکستان انتخاب شد. در نهایت فعالیت‌های فکری و سیاسی وی باعث شد که دشمنان اسلام و تشیع وی را در مرداد 1367 به شهادت برسانند.</p>
<br><br>

<p class="MsoStep">بیشتر بدانید</p>
<p class="MsoNormal">نقشۀ راه بیداری اسلامی در حال و آینده از نظر حضرت آیت‌الله خامنه‌ای، رهبر معظم انقلاب اسلامی</p>
<p class="MsoNormal">1. توکل به خداوند و باور قلبی به وعده‌های نصرت الهی؛</p>
<p class="MsoNormal">2. به کارگیری خرد، عزم و شجاعت؛</p>
<p class="MsoNormal">3. ثبات قدم و استقامت؛</p>
<p class="MsoNormal">4. بازخوانی دائمی اصول و شعارهای انقلاب و تطبیق آن‌ها با اصول مسلّم اسلامی؛</p>
<p class="MsoNormal">5. پرهیز از اختلافات مذهبی، قومی، نژادی، قبیله‌ای و مرزی؛</p>
<p class="MsoNormal">6. نظام‌سازی بر اساس الگوی اسلامی؛</p>
<p class="MsoNormal">7. اعتماد به نسل جوان و تقویت روح اعتماد به نفس؛</p>
<p class="MsoNormal">8. حضور و نقش مردم در مدیریت کشور؛</p>
<p class="MsoNormal">9. انتخاب نظام مردم‌سالاری اسلامی؛</p>
<p class="MsoNormal">10. تفکیک اسلام‌گرایی از تحجر و قشری‌گرایی و تعصب‌های جاهلانه و افراطی.</p>
<br><br>
<p class="MsoBold">الف) بیداری اسلامی در تونس:</p>
<p class="MsoNormal">تونس کشوری اسلامی در شمال آفریقاست که در کنار دریای مدیترانه واقع شده است و به دلیل موقعیت جغرافیایی، سیاسی، تجاری و سوق‌الجیشی، نقش مهمی را در سیاست کلی آفریقا و کشورهای عربی برعهده دارد و به همین علت، از دیرباز مورد طمع قدرت‌های استعماری بوده است. به گونه‌ای که ژول فری، نخست وزیر اسبق فرانسه از تونس به عنوان «کلید خانۀ فرانسویان» یاد می‌کند. فعالیت‌های سیاسی در تونس به دلایل مختلف، از جمله نزدیکی جغرافیایی با اروپا، آشنایی اکثریت مردم به زبان فرانسه، وجود مراکز متعدد آموزش عالی، رفت و آمد میلیون‌ها جهانگرد خارجی به‌خصوص اروپاییان، گسترش فعالیت مطبوعات و به‌طور کلی گسترش آگاهی‌های عمومی مردم، از سایر کشورهای منطقه و جهان عرب بیشتر است. کوشش مردم تونس برای کسب استقلال و آزادی پس از جنگ جهانی دوم افزایش یافت و دولت فرانسه به‌ناچار استقلال آن کشور را به رسمیت شناخت و در سال 1335ش/1956م به عنوان کشوری مستقل شناخته شد، اما به جای روی کار آمدن حکومت مردمی، نظام دیکتاتوری در پوشش حکومت جمهوری بر آن کشور حاکم شد؛ به‌طوری که تا سرنگونی حکومت زین‌العابدین بن‌علی در این کشور تنها دو رئیس جمهور آن هم از طریق انتخابات فرمایشی زمام امور را در دست گرفتند.</p>
<p class="MsoNormal">نیروهای اسلام‌گرای تونس نیز به رهبری شیخ راشد الغنوشی تشکل و انسجام یافتند. با بسترهای مناسبی که حزب النهضة ایجاد کرده بود، خودسوزی محمد بوعزیزی در اعتراض به حکومت دیکتاتوری بن‌علی، آتش در انبار باروت خشم مردم تونس افکند که به سقوط دیکتاتوری بن‌علی و فرار او به عربستان سعودی انجامید.</p>
<br><br>
<p class="MsoStep">برگی از تاریخ</p>
<p class="MsoNormal">شیخ راشد الغنوشی (تولد: 10 شهریور 1320ش/31 اوت 1941م تونس) رهبر حزب اسلام‌گرای «النهضة» تونس</p>
<p class="MsoNormal">غنوشی از اوایل دهۀ هفتاد میلادی به فعالیت سیاسی اسلامی پرداخت. الغنوشی ابتدا جمعیت پاسدار قرآن کریم را تأسیس کرد. به دلیل فعالیت‌های سیاسی چندین بار در زمان حکومت «حبیب بورقیبه» و «زین‌العابدین بن علی» به زندان رفت و یا تبعید شد. وی بخش عمده‌ای از دوران فعالیت سیاسی خود را با «حرکة الإتجاه الاسلامی» پشت سر نهاد و در سال 1360ش/1981م به ریاست آن رسید. الغنوشی همان سال به 11 سال زندان محکوم شد. اما با روی کار آمدن زین‌العابدین بن علی در سال 1366ش/1987م از زندان آزاد شد. وی در سال 1371ش/1992م دوباره دستگیر شد و به زندان افتاد و سپس به الجزایر و سودان و سرانجام به انگلیس (لندن) تبعید شد. در پی سرنگونی حکومت استبدادی «بن علی» بار دیگر به تونس بازگشته و رهبری مسلمانان این کشور را برعهده گرفت.</p>
<p class="MsoNormal">یکی از مهم‌ترین شاخصه‌های تفکر غنوشی اعتقاد وی به جامعیت شریعت اسلامی برای ادارۀ زندگی سیاسی و اجتماعی انسان مسلمان در چارچوب نظامی هدفمند است. وی به شدت از انقلاب اسلامی ایران و نهضت و شخصیت امام خمینی(ره) تأثیر پذیرفته است. به عقیدۀ وی اسلام می‌تواند به کمک اندیشه‌های سیاسی خود هم نظام دموکراسی غربی را در برگیرد و نقاط مثبت آن را برای بشر و مسلمانان حفظ کند و هم از رهگذر اصل اسلامی «شورا» یعنی مشارکت امت در حکومت و نظارت مردم بر حاکمان، می‌تواند این تجربۀ بشری را پربارتر کند. دغدغه‌های اصلی شخص راشد الغنوشی را می‌توان در اعلامیۀ تأسیس حرکة الاتجاه الاسلامی تونس جست‌وجو کرد که یکی از مسئولیت‌های این حرکت «مشارکت در احیای دوبارۀ موجودیت کیان سیاسی و فرهنگی اسلام و یکی از ابزارهای تحقق این مهم، ترسیم چهره‌ای از نظام حکومت اسلامی است». او آثار گوناگونی دارد که از معروف‌ترین آن‌ها می‌توان به «حرکت امام خمینی و تجدید حیات اسلام» و «ما و غرب» اشاره کرد.</p>
<br><br>


<p class="MsoNormal">ب) بیداری اسلامی در مصر: مصر در شمال قارۀ آفریقا و در کنار دریای مدیترانه و دریای سرخ قرار دارد. موقعیت جغرافیایی و سوق‌الجیشی این کشور، به‌ویژه وجود کانال سوئز در آن و همچنین همجواری با فلسطین اشغالی و کشورهای لیبی و سودان، باعث شده است که مصر در جغرافیای سیاسی منطقه نقش حساس و مؤثری را ایفا کند. جامعه مصری از قدیم‌الایام ساختار مذهبی داشته و خاستگاه بسیاری از پیامبران الهی بوده است. از زمان ظهور اسلام تا دوران معاصر این کشور، فارغ از کشاکش‌های سیاسی و مداخلات استعماری، از نظر اندیشه سیاسی و دینی رشد والایی داشته است و علما و متفکران بسیاری را در خود پرورش داده است.</p>
<br>
<p class="MsoNormal">در سال 1881م/1260ش، انگلیسی‌ها مصر را اشغال کردند. تحت تأثیر تحولات ناشی از جنگ جهانی اول، کوشش مصری‌ها برای رهایی از سلطۀ استعماری انگلستان بیشتر شد و سرانجام انگلیس به وضعیت تحت‌الحمایگی این کشور پایان داد و در این کشور نظام سلطنتی مشروطه اعلام کرد. در 1952م/1331ش، سرهنگ جمال عبدالناصر پس از آنکه قدرت را به دست گرفت، نظام مصر را جمهوری اعلام کرد و ناسیونالیسم عربی را ایدئولوژی حکومتی خود قرار داد. بعد از او، انور سادات و سپس حسنی مبارک برای کنار زدن ناسیونالیسم عربی یا پان‌عربیسم و جایگزینی آن با میهن‌پرستی مصری محور، تلاش کردند. سادات و مبارک نظامی سکولار بر مصر حاکم کردند و کوشیدند جنبش‌ها و نیروهای اسلام‌گرا را دور از قدرت نگه دارند و با دولت‌های غربی و اسرائیل روابطی دوستانه برقرار کنند.</p>
<br>
<p class="MsoNormal">فساد سیاسی و اقتصادی رژیم حسنی مبارک باعث رشد فعالیت‌ها و جنبش‌های اسلامی به‌ویژه جمعیت اخوان‌المسلمین شد که در نهایت موجب سرنگونی رژیم دیکتاتوری مصر و سقوط مبارک گردید. بیداری اسلامی در مصر ریشه‌دار بود و به همین دلیل شعله‌های انقلاب مردم مصر با یک تظاهرات زبانه کشید و به‌سرعت به مناطق دیگر هم سرایت کرد. امواج سهمگین انقلاب مردم حسنی مبارک را مجبور به تسلیم و شکست کرد.</p>
<br><br>
<p class="MsoStep">برگی از تاریخ</p>
<p class="MsoStep">محمد غزالی (1296ــ 1375ش/ 1917ــ 1996م)</p>
<p class="MsoNormal">شیخ محمد غزالی، از اندیشمندان و فقهای بزرگ اسلامی مصر و یکی از رهبران جمعیت اخوان‌المسلمین بود. او با تألیف بیش از 50 اثر در حوزۀ اسلام‌شناسی، یکی از تأثیرگذارترین شخصیت‌های دینی قرن بیستم به‌شمار می‌رود. او یکی از داعیان اندیشۀ تقریب مذاهب اسلامی بود و برای این‌کار، تلاش‌های بسیاری را انجام داد. اما پس از گذشت دهه‌ها، او متوجه شد که اصلاحات موضعی، گره از بدبختی امت اسلامی نمی‌گشاید و راه چاره را در بازگشت به قرآن و شکستن رویۀ تقلید و تقدیس اشخاص و نام‌ها، دید. این روش، همان دیدگاهی بود که حدود یک قرن قبل از وی، توسط محمد عبده به وجود آمده بود، اما با نفوذ وهابیت و حمایت‌های تلویحی غرب، مکتب اصلاحی عبده به انحراف و نابودی کشانده شد.</p>

<p class="MsoNormal">غزالی، ریشۀ انحرافات از اسلام راستین را در دوری از قرآن و وجود انواع و اقسام احادیث کذب و جعلی که تحت نام سنت نبوی، به دروغ به اسلام، افترا زده شده‌اند، می‌دانست. گرچه به او مقام دولتی داده شد ولی به فعالیت‌های فکری و سیاسی خود وسعت بخشید که به برکناری او انجامید. پس از آن به مکه رفت و در دانشگاه ام‌القرى به تدریس پرداخت و پس از هفت سال مجددًا به مصر بازگشت و به معاونت وزارت اوقاف رسید. وی پس از مدتی به الجزایر رفت و به ریاست دانشگاه امیر عبدالقادر منصوب شد و همچنین به تدریس دروس تفسیر قرآن پرداخت. شاذلی بن جدید، رئیس جمهور الجزایر نشان لیاقت را که بالاترین نشان آن کشور است، به غزالی داد. عاقبت در 19 اسفند 1375ش/ 9 مارس 1996م در اثر حملۀ قلبی درگذشت.</p>

<p class="MsoNormal">غزالی اندیشۀ اصلاحی خود را با تبلیغ و دعوت درهم‌آمیخت و به‌عنوان یکی از داعیان اندیشۀ تقریب مذاهب اسلامی تلاش‌های بسیاری را انجام داد. ده‌ها سال تجربه و تدریس در مصر، سعودی، الجزایر، قطر و... غزالی را به این نتیجه رساند که راه نجات امت اسلامی از گمراهی و عقب‌افتادگی در بازگشت به قرآن و ترک خرافات ضد قرآنی است. یکی از مهم‌ترین بخش‌های حیات فکری غزالى را می‌توان رویارویی فکری وی با سکولاریسم دانست. از نظر او، اسلام دینى جامع است و اصول و احکام آن قابلیت اجرا در همه زمان‌ها و مکان‌ها را دارد. از این‌رو وی سکولاریسم، به معناى جدایى دین از سیاست و عدم اجرای شریعت اسلامى در حوزه‌های مختلف سیاسی و اجتماعی، را مساوی با ارتداد مى‌دانست. وی دورى مسلمانان از تعقل و تجربه‌گرایى را مهم‌ترین عامل عقب‌ماندگى جهان اسلام تلقی می‌کرد.</p>
<br><br>



<p class="MsoNormal">پ) بیداری اسلامی در لیبی: کشور اسلامی لیبی در شمال آفریقا واقع شده است. حکومت لیبی به‌رغم داشتن شالوده‌های اولیۀ اسلامی، دارای نوعی ایدئولوژی سیاسی سکولار مبتنی بر پان‌عربیسم بود. سرهنگ معمر قذافی دیکتاتور لیبی، اسلام را ابزاری برای اجرای منویات خود می‌دانست. با بالا گرفتن قیام مردم لیبی، قذافی در نخستین واکنش، قیام‌کنندگان را مشتی جوان وابسته به القاعده و مصرف‌کنندگان قرص‌های روان‌گردان توصیف کرد. با ورود ناتو در مسئلۀ لیبی، کفه قدرت به نفع مخالفان قذافی سنگینی کرد. سرانجام پس از ماه‌ها درگیری نظامی با سقوط طرابلس، حکومت قذافی سرنگون و خود او کشته شد. نکتۀ جالب در مورد قذافی این است که وضعیت او بیش از هر دیکتاتوری به صدام شبیه بود.</p>
<br>
<p class="MsoNormal">ت) بیداری اسلامی در یمن: جمهوری یمن در جنوب شبه‌جزیرۀ عربستان واقع است و دارای نژادهای عرب (86 درصد)، ترک، هندی، ایرانی و سومالیایی است. بیش از 50 درصد یمنی‌ها شیعه‌مذهب‌اند که غالباً در منطقۀ صعده و شمال یمن ساکن‌اند. البته عمدۀ شیعیان یمن زیدی‌اند که بعد از امام سجاد(ع)، زید بن علی(ع) را امام می‌دانند. مردم یمن در پی انقلاب‌های گوناگون در کشورهای اسلامی، اعتراضات و تظاهرات گسترده‌ای را در شهرهای مختلف علیه رژیم دیکتاتوری علی عبداللّه صالح آغاز کردند که علی‌رغم طولانی و گسترده بودن مخالفت، با سرکوب شدید مواجه شدند. عاقبت علی عبداللّه صالح از یمن گریخت ولی جانشین او نیز همان سیاست‌های غرب‌گرایانه را ادامه می‌دهد. انقلاب یمن همچنان آتش زیر خاکستر است.</p>
<br>
<p class="MsoNormal">ث) بیداری اسلامی در بحرین: بحرین کوچک‌ترین کشور خاورمیانه است و پس از مالدیو کم‌وسعت‌ترین کشور در جهان اسلام می‌باشد. بیش از 80 درصد مردم بحرین شیعه‌اند، اما حاکمیت سیاسی به اقلیت سنی تعلق دارد. بحرین یکی از مراکز مهم تشیع در دنیا به‌شمار می‌آید. ارتباط و علاقۀ ساکنان این جزیره با مذهب تشیع به حدی محکم و قوی است که در نزد اهالی شبه‌جزیره و ساحل‌نشینان خلیج فارس، کلمۀ «بحرانی» مترادف با کلمۀ شیعی به کار می‌رود و اقلیت اهل سنت در این جزیره به نام «اهل‌البحرین» خوانده می‌شوند، نه بحرانی.</p>
<br>
<p class="MsoNormal">سابقۀ جنبش‌ها و فعالیت‌های سیاسی در بحرین به سال‌های قبل از پیروزی انقلاب اسلامی، خصوصاً به اوایل دهۀ 1960 برمی‌گردد. اما بروز انقلاب اسلامی در ایران را باید منشأ تحولات و دگرگونی‌های جدید سیاسی در بحرین به حساب آورد. مردم بحرین به‌طور جدی خواستار انجام اصلاحات اساسی و برکناری حکومت آل‌خلیفه هستند و در این راه شهدای زیادی را تقدیم کرده‌اند ولی به دلیل حمایت خارجی از آن رژیم و سرکوب شدید مردم، انقلاب بحرین هنوز به نتیجه نرسیده است.</p>
<br>
<p class="MsoNormal">موج ناآرامی‌ها در بحرین از زمانی آغاز شد که درخواست برپایی مجدد پارلمان (که از سال 1975م/1354ش منحل شده بود) و همچنین درخواست برای به جریان انداختن قانون اساسی راکد مانده، از جانب امیر شیخ عیسی بن سلمان آل‌خلیفه، با بی‌اعتنایی روبه‌رو شد؛ حتی این درخواست با خشونت نظامی حکومت روبه‌رو شد.</p>


<p class="MsoBold">نقش ولایت فقیه در موج جدید بیداری اسلامی</p>
<p class="MsoNormal">در بررسی سیر تاریخی نظریه‌پردازی بیداری اسلامی در تاریخ معاصر، دیدگاه‌ها و تئوری‌های گوناگونی توسط علمای سنی و شیعه مطرح شد و مبنای عمل قرار گرفت که بعضی از آنها شاخص‌تر از بقیه بودند. ولی در بین این مجموعه متفکرین و پیشوایان دینی باید از سه نفر در صدر نظریه‌پردازان عصر جدید و موج جاری بیداری اسلامی نام برد: آیت‌الله حاج شیخ محمدحسین نائینی، استاد حسن‌البناء، حضرت امام خمینی(ره). مرحوم نائینی برای اولین بار نظریۀ حکومت مشروطۀ مشروعه را در کتاب ارزشمند تنبیه‌الامة و تنزیه‌الملة تبیین و نوعی از مردم‌سالاری دینی را در مقابل دموکراسی سکولار غرب ارائه کرد و بعدها شهید شیخ فضل‌الله نوری با افزودن اصل دوم متمم قانون اساسی، نظارت پنج نفر مجتهد تراز اول را بر قوانین موضوعه، مشروعیت مشروطه را با خون خود امضا کرد.</p>
<p class="MsoNormal">استاد حسن‌البناء با رد مطلق تبعیت از فرهنگ غرب و حرکت در چارچوب اصول اسلامی و احیای قرآن و سنت، نهضت اخوان‌المسلمین را پایه‌گذاری کرد که بدون تردید اصیل‌ترین حرکت فکری در جریان بیداری اسلامی اهل سنت در عصر حاضر است.</p>
<p class="MsoNormal">اندیشه و نهضت امام خمینی(ره) نقطۀ عطف تاریخ دویست‌سالۀ بیداری اسلامی در سراسر جهان اسلام بود. دیدگاه جامع حضرت امام خمینی در کتاب ولایت فقیه بر پایه‌های محکم قرآن و سنت و احادیث پیامبر و اهل‌بیت(ع) با پشتوانۀ فقه، عرفان، کلام، فلسفه و اجتهاد پویای اسلامی پاسخی به سؤالات مسلمانان محروم و تحقیرشده توسط فرهنگ استعمار و سرخورده از مکاتب تقلیدی چپ، راست و التقاطی بود. ایمان، تقوا، اخلاص، هوشمندی، شجاعت و ازخودگذشتگی امام نقش اساسی در عملی کردن نظریۀ ولایت فقیه داشت.</p>
<p class="MsoNormal">نکتۀ مهم دیگر، استمرار راه امامت توسط آیت‌الله خامنه‌ای، ولی‌فقیه پس از امام بود. اهمیت حوادثی که در زمان رهبری آیت‌الله خامنه‌ای در صحنۀ بین‌المللی و منطقه‌ای رخ داد، کمتر از زمان حضرت امام نبود. فروپاشی جهان کمونیسم، حملۀ عراق به کویت و دو نوبت تهاجم آمریکاییان به عراق و اشغال آن کشور، پیروزی حزب‌الله، حماس و جنبش جهاد اسلامی بر رژیم صهیونیستی در جنگ‌های 33 روزه لبنان، 22 روزه و 8 روزه غزه که همگی این پیروزی‌ها به کمک ایران به دست آمد.</p>

<p class="MsoBold">اصول انقلاب‌های کنونی در کشورهای اسلامی</p>
<p class="MsoNormal">احیای عزت و کرامت ملی، اسلام‌گرایی، ایستادگی در برابر نفوذ و سلطۀ غرب، مبارزه با رژیم جعلی صهیونیستی، مردمی بودن، از اصول انقلاب‌های کنونی در کشورهای اسلامی محسوب می‌شوند.</p>
<p class="MsoBold">عناصر هویتی بیداری اسلامی کنونی</p>
<p class="MsoNormal">مردمی بودن، اسلامی بودن و استکبارستیزی از عناصر هویتی بیداری اسلامی کنونی هستند.</p>
<p class="MsoBold">پیامدهای بیداری اسلامی نوین در کشورهای اسلامی</p>
<p class="MsoNormal">ایجاد شور و نشاط اجتماعی و احیای خودباوری دینی و اجتماعی در ملت‌های مسلمان
    <br><br>
     از بین رفتن حاکمان دیکتاتور و دولت‌های دست‌نشانده و سرسپرده به نظام سلطه
    <br><br>
     نفوذ و تحکیم روابط اسلامی بین ملت‌ها و دولت‌ها و فراهم شدن زمینه‌های همگرایی مسلمانان
    <br><br>
     فراهم آمدن فرصت برای پیگیری مطالبات منطقه‌ای و فرامنطقه‌ای خود به‌ویژه در مورد قدرت‌های سلطه‌گر
    <br><br>
     از میان رفتن یا تضعیف پایگاه‌ها و حامیان رژیم صهیونیستی در کشورهای اسلامی دارای تجربۀ بیداری اسلامی
    <br><br>
     قدرت‌گیری و رشد اقتدار جنبش‌های اسلامی در مقابل رژیم صهیونیستی
 
     به‌ویژه جنبش‌های حماس
  
     جهاد اسلامی فلسطین و حزب‌الله لبنان .</p>
    


<br><br>
<p class="MsoStep">بیشتر بدانید</p>
<p class="MsoNormal">آسیب‌های احتمالی پیش روی بیداری اسلامی شامل سطحی‌نگری و عدم درک صحیح تعالیم اسلامی، نادیده گرفتن نظرات مجتهدان و فقهای اسلامی، خودباختگی و تقلید از فرهنگ غرب و دور شدن از هویت اسلامی، یأس و وادادگی در برابر فشارهای دشمن، برگزیدن شیوه‌های نادرست مبارزاتی، تحریک و تطمیع از سوی نظام سلطه، تحجر و اختلافات مذهبی و فرقه‌ای می‌باشد.</p>


<div class="box">
<p class="MsoNormal">دیدگاه حضرت آیت‌الله خامنه‌ای رهبر معظم انقلاب اسلامی، در خصوص اهداف بیداری اسلامی
    :
</p>
<br>
<p class="MsoNormal">استکبارستیزی همچون نفی صریح صهیونیسم، عدالت‌خواهی، تسلیم‌نشدن در برابر استبداد و استعمار، سوءظن به اروپا و آمریکا و ناتو و باور نکردن وعدۀ آنها، هدف گرفتن آزادی فلسطین از چنگال صهیونیست‌ها، پرهیز از الگوهای لائیک، لیبرال، ناسیونالیستی و مارکسیستی در نظام‌سازی، قراردادن امت واحده و ایجاد تمدن اسلامی به‌عنوان بخشی از اهداف نهایی بیداری اسلامی می‌باشد. (1390/6/26)</p>
</div>
<br><br>
<p class="MsoBold">مکتب حاج قاسم سلیمانی، مکتب مقاومت</p>
<p class="MsoNormal">سردار سپهبد شهید حاج قاسم سلیمانی فرماندهی سخت‌کوش بود که از سالیان قبل در سمت یکی از فرماندهان جوان دفاع مقدس و سپس در مقام فرمانده سپاه قدس، تمام زندگی‌اش را صرف تحقق آرمان‌های بلند اسلام و انقلاب کرد. علاوه بر توانایی بالای نظامی، اخلاق، ایمان و اخلاص این فرمانده شجاع باعث شده بود تا در جایگاه فردی محبوب در میان ملت ایران و در واقع همه ملت‌های آزاده جهان شناخته شود.</p>
<p class="MsoNormal">شکل‌گیری و تقویت هسته‌های مقاومت در منطقه تا حد زیادی به تلاش‌های سپهبد سلیمانی مدیون است که از آن جمله می‌توان حزب‌الله لبنان، حشدالشعبی عراق، فاطمیون افغانستان، زینبیون پاکستان و... را نام برد. از همین‌رو، سرانجام استکبار جهانی به سرکردگی شیطان بزرگ، آمریکا، حضور این فرمانده عاشق امت و نظام اسلامی را تحمل نکرد و در اولین ساعات جمعه، ۱۳ دی‌ماه ۱۳۹۸ش، در حمله موشکی ناجوانمردانه در فرودگاه بغداد، او و برخی همرزمانش در جبهه مقاومت، از جمله ابومهدی المهندس، را طی یک عملیات تروریستی به شهادت رساند و چنین بود که خون پاک این رهرو راستین اباعبدالله الحسین به دست شقی‌ترین آحاد بشر بر زمین ریخته شد.</p>
<p class="MsoNormal">در تشییع پیکر مطهر سردار دل‌ها از نجف و کربلا تا مشهد و تهران و قم تا کرمان، چنان جمعیتی حاضر شدند که در تاریخ بی‌سابقه است. این حضور بی‌سابقه به معنای حمایت از راه و هدف شهید سلیمانی و مهر تأییدی بود بر همراهی مستحکم مردم با رهبر معظم انقلاب اسلامی حضرت آیت‌الله خامنه‌ای در شروع گام دوم انقلاب.</p>



<p class="MsoNormal">رهبر انقلاب این روز را یک «یوم‌الله» دیگر در تاریخ انقلاب اسلامی دانستند و در این باره فرمودند: «هر جا اخلاص بود، خدای متعال به اخلاص بندگان مخلصش برکت می‌دهد. کار برکت پیدا می‌کند، رشد و نمو پیدا می‌کند، کار به نحوی می‌شود که اثر آن به همه می‌رسد، برکات آن در میان مردم باقی می‌ماند؛ این ناشی از اخلاص است. نتیجه آن اخلاص، همین عشق و وفاداری مردم، همین اشک و آه مردم، همین حضور مردم، همین تازه شدن روحیه انقلابی مردم است. اما اینکه ما بیاییم این حوادث را تقویم کنیم، قیمت‌گذاری کنیم، قدر آنها را بدانیم و ببینیم که اندازه و قیمت این حوادث چقدر است؛ در صورتی تحقق پیدا می‌کند که ما به حاج قاسم سلیمانی، «شهید عزیز» و به ابومهدی، «شهید عزیز» به چشم یک فرد نگاه نکنیم؛ به آنها به چشم یک مکتب نگاه کنیم. سردار شهید عزیز ما را با چشم یک مکتب، یک راه، یک مدرسه درس‌آموز، با این چشم نگاه کنیم، آن وقت اهمیت و قدر و قیمت این قضیه روشن خواهد شد. اگر این‌گونه شد، آن وقت این اجتماع مردم، این تجلیل و تعظیم مردم، تکریم مردم معنای دیگری پیدا می‌کند... ملت ایران نشان داد که از خط مجاهدت شجاعانه دفاع می‌کند، ملت ایران نشان داد که به نمادهای مقاومت عشق می‌ورزد، ملت ایران نشان داد که طرفدار مقاومت است، طرفدار تسلیم نیست.»</p>
    <br><hr><br>
    <p class="MsoStep">پرسش‌های نمونه</p>
    <br> <p class="MsoNormal">1. بیداری اسلامی را تعریف کنید.</p>
    <br> <p class="MsoNormal">2. به چهار مورد از عوامل زمینه‌ساز شکل‌گیری بیداری اسلامی اشاره کنید.</p>
    <br> <p class="MsoNormal">3. سه مورد از علل ناکامی حرکت‌های بیداری اسلامی را در گذشته بنویسید.</p>
    <br> <p class="MsoNormal">4. پیروزی انقلاب اسلامی چه آثاری بر جریان بیداری اسلامی جهان اسلام داشت؟ (به 4 مورد اشاره کنید).</p>
    <br>  <p class="MsoNormal">5. ویژگی‌های بیداری اسلامی از نگاه حضرت آیت‌الله خامنه‌ای رهبر انقلاب اسلامی کدامند؟</p>
    <br> <p class="MsoNormal">6. به سه مورد از پیامدهای امواج نوین بیداری اسلامی اشاره کنید.</p>
    <br><hr><br>
<p class="MsoStep">اندیشه و جست‌وجو</p>
<p class="MsoNormal">جست‌وجو کنید جوانان و نوجوانان چه نقشی در بیداری اسلامی سال‌های اخیر داشتند.</p>



    <br><br><br><br>
</body>

</html>
