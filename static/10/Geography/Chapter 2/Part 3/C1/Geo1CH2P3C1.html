<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #87a5ff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 80%;
            margin: 50px auto;
        }

        .responsive-video {
            width: -webkit-fill-available;
            height: auto;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>

<body>
    <p class="MsoStep">درس 5 آب و هوای ایران</p>

    <p class="MsoNormal">
        اللَّهُ الَّذِي يُرْسِلُ الرِّيَاحَ فَتُثِيرُ سَحَابًا فَيَبْسُطُهُ فِي السَّمَاءِ كَيْفَ يَشَاءُ وَيَجْعَلُهُ كِسَفًا فَتَرَى الْوَدْقَ يَخْرُجُ مِنْ خِلَالِهِ فَإِذَا أَصَابَ بِهِ مَنْ يَشَاءُ مِنْ عِبَادِهِ إِذَا هُمْ يَسْتَبْشِرُونَ
        <br> <br>
        خداوند کسی است که به شکل همیشگی بادها را می‌فرستد و به آنها مأموریت می‌دهد که ابرها را بارور کنند و به آن کیفیتی که خواست خدا است در آسمان بگسترانند و آنها را تبدیل به ابرهای پر از آب کنند و تو می‌بینی که چگونه از لابه‌لای این ابرها دانه‌های نرم و درشت باران جدا می‌شود و هنگامی که (باران) به بندگان خدا برسد به سرعت بشارت و شادی بر چهره آنها می‌نشیندو خوشحال می‌شوند. <br> (سورۀ روم، آیۀ 48)
    </p>

    <br><br>

    <p class="MsoStep">هواشناسی و پیشبینی وضع هوا</p>

    <p class="MsoNormal">
        به شکل 1 دقت کنید. چه موضوعی را به یاد شما می‌آورد؟ یکی از عواملی که بر شیوه زندگی و فعالیت‌های انسان، تأثیر بسیار زیادی دارد، آب و هوا است. توجه به آب و هوا در برنامه‌های توسعه هر کشور و یا منطقه، نقش مهمی دارد.
        <br>
        در این درس، مطالبی در مورد آب و هوا با تأکید بر کشور ایران می‌آموزیم. اصطلاح هوا به حالت آنی و زودگذر جَو گفته می‌شود؛ مثلًا دمای شهریاسوج در 26 بهمن سال 1394 ساعت 8 صبح، 13 درجه سانتی‌گراد است. در هواشناسی سعی می‌شود عناصر و عوامل به‌وجودآورندۀ هوا مانند بارش، دما و... شناسایی شود تا در نتیجۀ این شناخت، بتوان وضع هوا را در کوتاه مدت پیش‌بینی کرد. آب و هوا به مجموعۀ عناصر جوی غالب در یک منطقه در درازمدت گفته می‌شود؛ مثلًا آب و هوای استان خراسان جنوبی، گرم و خشک است. با توجه به دو مثال ذکر شده، آیا می‌توانید معیارهای اصلی تفاوت هوا و آب و هوا را بیان کنید؟
        <br>
        امروزه همۀ مردم برای فعالیت‌های مختلف مانند رفتن به مسافرت به پیش‌بینی وضع هوا توجه زیادی می‌کنند. سازمان هواشناسی کشور با استفاده از اطلاعات روزانه، مانند فشار، رطوبت و دما، نقشه‌های هواشناسی تهیه می‌کند و با کمک تصاویر پی‌درپی ماهواره‌ای، عبور توده‌های هوا را پس از شکل‌گیری مراکز کم‌فشار و پرفشار، طی چند روز، پیگیری می‌کند. با توجه به نوع تودۀ هوا، سرعت و جهت آنها، کارشناسان هواشناسی می‌توانند وضعیت هوا و تغییرات آن را برای روزهای آینده پیش‌بینی کنند (شکل‌های 3 و 4).
    </p>

    <br><br>

    <p class="MsoNormal">
        1ـ مراکز کم فشار ـ پرفشار توده‌های بزرگی از هوا هستند که پس از تشکیل در مسیرهای خاصی شروع به حرکت می‌کنند. این توده‌های هوا ممکن است دارای رطوبت و یا هوای خشک باشند و مناطق تحت نفوذ را موقتاً تحت تأثیر قرار دهند.
    </p>

    <br><br>

    <p class="MsoNormal">
        امروزه با پیشرفت ارتباطات و فناوری می‌توانیم از طریق درگاه سازمان هواشناسی و نرم‌افزارهای مختلف، که امکان نصب روی رایانه و رایانه‌های همراه را دارند به اطلاعاتی در مورد پیش‌بینی وضع هوای شهرها، روستاها و دیگر مناطق مختلف جهان دست یابیم.
    </p>

    <br><br>

    <p class="MsoNormal">
        ٭ عبور مراکز کم فشار معمولاً هوای ابری و بارانی را به همراه می‌آورد و مراکز پرفشار، هوای آرام و پایدار را به وجود می‌آورند. در نقشه‌های هواشناسی مراکز پرفشار با (H) و مراکز کم فشار با (L) نمایش داده می‌شود.
    </p>

    <br><br>

    <p class="MsoStep">فعالیت 1:</p>
    <p class="MsoNormal">
        1ـ با همکاری دبیرتان و هماهنگی مدیریت آموزشگاه محل تحصیل خود از نزدیک‌ترین ایستگاه هواشناسی شهر و یا روستای خود بازدید علمی کنید.
        <br>  <br>
        2ـ دو تصویر ماهواره‌ای ایران (شکل 4) را با هم مقایسه کنید و بگویید ابرها در چه جهتی حرکت می‌کنند؟ آیا می‌توان با مقایسۀ این تصاویر، وضعیت هوا را پیش‌بینی کرد؟
        <br>  <br>
        3ـ به سایت اینترنتی سازمان هواشناسی کشور به نشانی www.irimo.ir مراجعه، و وضعیت هوایی استان محل زندگی خود را بررسی کنید.
        <br>  <br>
        4ـ تحقیق کنید آیا می‌توان به روش‌های تجربی و بدون استفاده از نقشه‌های هواشناسی و تصاویر ماهواره‌ای، وضع هوا را پیش‌بینی کرد؟
    </p>

    <br><br>

    <p class="MsoStep">عوامل مؤثر بر آب و هوای ایران</p>

    <p class="MsoNormal">
        اگر به اخبار هواشناسی در رادیو و یا تلویزیون توجه کرده باشید متوجه می‌شوید که تفاوت دمای سردترین و گرم‌ترین نقاط کشور زیاد است. هنگامی که در شمال غرب و غرب کشور هوا سرد است در جنوب کشور هوای گرم دیده می‌شود. با مشاهدۀ دقیق شکل‌های 5 ، 6 ، 7 و 8 که از چهار ناحیۀ آبوهوایی انتخاب شده است، متوجه می‌شویم کشور ما از گوناگونی اقلیمی برخوردار است. به دو مثال زیر در مورد تنوع آب و هوای ایران توجه کنید. در حالی که زندگی مردم اردبیل با برف و سرما آمیخته شده، ساحل‌نشینان خلیج‌فارس و دریای عمان ممکن است سال‌ها بارش برف را در محل زندگی خود نبینند. یا در زمانی که مردم بندر انزلی بیش از 1800 میلی‌متر بارش را در یک سال دارند، مردم شهر میرجاوه در استان سیستان و بلوچستان بارشی کمتر از 50 میلی‌متر دارند. این گوناگونی آب و هوایی، سبب تنوع در چشم‌اندازهای طبیعی و فرهنگی ایران شده است که در کمتر کشوری از جهان دیده می‌شود؛ به‌گونه‌ای که ایران ما به کشور چهار فصل معروف است.
        <br>
        به‌طورکلی علت‌های تنوع آب و هوایی کشور را می‌توان در سه عامل جغرافیایی مورد بررسی قرار داد:
    </p>

    <br><br>

    <p class="MsoStep">1ـ موقعیت جغرافیایی</p>

    <p class="MsoNormal">
        عرض جغرافیایی، پرفشار جنب حاره‌ای و دوری و نزدیکی به دریاها؛ مهم‌ترین عوامل ناشی از موقعیت جغرافیایی است که بر آب و هوای کشور اثر دارد.
        <br> <br>
        الف) عرض جغرافیایی: به شکل 9 نگاه کنید. آیا میانگین دمای بندر عباس با شهر پارس آباد یکسان است؟ کدام شهر سردتر و کدام گرم‌تر است؟ در مناطق جنوبی کشور، که در عرض‌های پایین جغرافیایی قرار دارند (به خط استوا نزدیک‌ترند)، زاویۀ تابش خورشید هنگام ظهر، نزدیک به عمود است و به همین دلیل در این نواحی، مقدار تابش خورشید بیشتر و هوا گرم‌تر است؛ مانند استان‌های هرمزگان و جنوب سیستان و بلوچستان. ولی در مناطق شمالی کشور که در عرض‌های بالای جغرافیایی قرار دارند و زاویۀ تابش خورشید مایل‌تر است، مقدار تابش کمتر و هوا سردتر است؛ مانند استان‌های آذربایجان غربی و شرقی. در کشور ما به‌طور میانگین، میزان دما از شمال به جنوب بیشتر می‌شود.
        <br> <br>
        ب) قرار گرفتن ایران در کمربند پرفشار جنب حاره‌ای: چرا در مناطق جنوبی کشور، که نزدیک آب‌های خلیج‌فارس و دریای عمان قرار دارد، بارش بسیار کم است؟ به شکل 10 نگاه کنید. این شکل گردش عمومی هوا را نشان می‌دهد. در اطراف خط استوا به دلیل گرم بودن و صعود هوا، کمربند کم فشار حاره‌ای تشکیل می‌شود و دارای آب و هوای گرم و مرطوب است. در اطراف مدار رأس‌السرطان و رأس‌الجدی، به‌دلیل سنگینی و فرونشینی هوا، کمربند پرفشار جنب حاره‌ای تشکیل می‌شود و دارای آب و هوای گرم و خشک است که مانع از صعود هوا و تشکیل ابر و بارندگی می‌شود. مهم‌ترین کمربندهای خشک و بیابانی کرۀ زمین در اثر عامل پرفشار جنب حاره‌ای به وجود آمده است که کشور ما هم در داخل این کمربند خشک قرار دارد. عامل پرفشار جنب حاره‌ای در تابستان به داخل کشور پیشروی می‌کند و مانع ریزش بارش در دورۀ گرم سال در کشور می‌شود. گردش عمومی هوا را می‌توانید در شکل 10 بررسی کنید.
        <br> <br>
        پ) فاصله از منابع رطوبتی و دریاها: نزدیکی به دریاها و دوری از آن در آب و هوای کشور دو اثر متفاوت دارد. در سواحل شمالی کشور، دریای خزر در افزایش بارش، نقش مهمی دارد ولی خلیج فارس و دریای عمان به دلیل عدم امکان صعود هوای مرطوب، در بارش سواحل جنوبی کشور، نقش چندانی ندارند و موجب شرجی شدن هوا می‌شوند. در نواحی داخلی کشور به دلیل دور بودن از دریاها و کمبود رطوبت، اختلاف دما زیاد است ولی در نواحی ساحلی شمال و جنوب کشور اختلاف دما کمتر است.
    </p>

    <br><br>

    <p class="MsoStep">2ـ میزان ارتفاع و جهت کوهستان‌ها</p>

    <p class="MsoNormal">
        با افزایش هر 1000 متر ارتفاع، در لایه تروپوسفر جَو زمین دمای هوا به‌طور میانگین حدود 6 درجۀ سانتی‌گراد کاهش می‌یابد. پس در نواحی کوهستانی کشور، آب و هوا سردتر و در دشت‌های داخلی کشور، که ارتفاع کمتری دارند آب و هوا گرم‌تر است. جهت رشته‌کوه‌های بلند مانند البرز و زاگرس نیز در پراکندگی جغرافیایی بارش کشور اثر دارد. این عامل موجب بارش‌های بیشتر در دامنه‌های شمالی البرز و دامنه‌های غربی زاگرس شده است (شکل 11).
    </p>

    <br><br>

    <p class="MsoStep">فعالیت 2:</p>
    <p class="MsoNormal">
        1ـ اگر رشته‌کوه البرز، در جنوب دریای خزر نبود، وضعیت بارش در ناحیۀ خزری چگونه بود؟
        <br>  <br>
        2ـ با توجه به شکل 11، دامنه‌های شرقی و غربی زاگرس را از نظر میزان بارش مقایسه کنید.
        <br>  <br>
        3ـ شهرکرد و دزفول در یک عرض جغرافیایی قرار دارند. بررسی کنید کدام شهر سردتر و کدام شهر گرم‌تر است. چرا؟
        <br>  <br>
        4ـ به نظر شما آیا عوامل دیگری مانند ال‌نینو بر آب و هوای کشور اثر دارند؟ تحقیق کنید.
    </p>

    <br><br>

    <p class="MsoStep">3ـ ورود توده‌های هوا به کشور</p>

    <p class="MsoNormal">
        تودۀ هوا، حجم بزرگی از هوا است که ویژگی فیزیکی آن به‌خصوص از نظر دما و رطوبت، در سطح افقی در صدها کیلومتر تقریباً همسان باشد. به شکل 12 نگاه کنید. در طول سال، انواع توده‌های هوا وارد کشور ما می‌شوند و آب و هوای ایران را تحت تأثیر قرار می‌دهند. این توده‌ها شامل توده هوای غربی، توده هوای سیبری، توده هوای سودانی، توده هوای گرم و خشک و توده هوای مرطوب موسمی است.
    </p>

    <br><br>

    <p class="MsoNormal">
        در شکل 12 ویژگی‌های توده‌های هوا را مطالعه کنید که در طول سال وارد کشور می‌شوند. مهم‌ترین سامانۀ بارشی در ایران، توده هوای مرطوب غربی است که در دورۀ سرد سال وارد شده و موجب ریزش برف و باران و تأمین آب می‌شود. لازم به ذکر است که عوامل مذکور به‌صورت ترکیبی آب و هوای کشور را تحت تأثیر خود قرار می‌دهند.
    </p>

    <br><br>

    <p class="MsoStep">فعالیت 3:</p>
    <p class="MsoNormal">
        جدول زیر را با توجه به شکل 12 تکمیل کنید.
    </p>

    <br><br>

    <p class="MsoStep">فعالیت 4: شناخت محل زندگی خود</p>
    <p class="MsoNormal">
        با توجه به شکل 12، کدام توده‌های هوا در شهر و استان محل زندگی شما نقش بیشتری دارد؟
    </p>

    <br><br>

    <p class="MsoStep">انواع آب و هوای ایران</p>

    <p class="MsoNormal">
        دما، بارش و فشار هوا از مهم‌ترین داده‌های هواشناسی هستند که در ایستگاه‌های هواشناسی سینوپتیک (همدیدبانی) در نقاط مختلف کشور، همزمان با دستگاه‌هایی مانند دماسنج، بارانسنج و فشارسنج اندازه‌گیری می‌شوند. داده‌های به‌دست آمده، در رایانه ذخیره می‌شود و سپس با تجزیه و تحلیل توسط اقلیم شناسان، نتیجۀ کار به صورت انواع نقشه با موضوعات مختلف به نمایش درمی‌آید.
    </p>

    <br><br>

    <p class="MsoNormal">
        چون میانگین سالانۀ بارش، دما و رطوبت هوا در نقاط مختلف کشور یکسان نیست، موجب شده است کارشناسان، اقلیم کشور را به چهار ناحیۀ مختلف آب و هوایی تقسیم کنند.
    </p>

    <br><br>

    <p class="MsoStep">فعالیت 5: شناخت محل زندگی خود</p>
    <p class="MsoNormal">
        با توجه به شکل 14، نوع یا انواع آب و هوای استان محل زندگی خود را مشخص کنید.
    </p>

    <br><br>

    <p class="MsoStep">علل به وجود آمدن بیابان‌ها در ایران</p>

    <p class="MsoNormal">
        به شکل 15 نگاه کنید. در مناطق داخلی، جنوبی و شرقی کشور ما، نواحی خشک و بیابانی قرار دارد. بارندگی کم و نامنظّم، زیاد بودن توان تبخیر و تعرق و کمبود پوشش گیاهی، از ویژگی‌های اصلی مناطق خشک و بیابانی است.
    </p>

    <br><br>

    <p class="MsoNormal">
        عوامل زیر در ایجاد بیابان‌های ایران نقش دارند:
        <br>
        پرفشار جنب حاره‌ای
        <br>
        جهت رشته‌کوه‌های البرز و زاگرس
        <br>
        دور بودن از دریاها و منابع رطوبتی
    </p>

    <br><br>

    <p class="MsoStep">فعالیت 6:</p>
    <p class="MsoNormal">
        با توجه به آموخته‌های خود، نقش هر یک از عوامل ذکر شده را در ایجاد شرایط بیابانی در یک مکان توضیح دهید.
    </p>
    <br><br>
    <p class="MsoStep" style="opacity: 0.6;">بیشتـر بـدانیـم</p>

    <p class="MsoNormal">
        شادروان دکتر پرویز کردواني (متولد 1310 ه.ش در گرمسار) پدر کویرشناسي ایران محسوب ميشود. پروفسور کردواني استاد جغرافیاي دانشگاه تهران بود. وي با جدیت تمام مطالعه میداني خود را در مناطق کویري ایران دنبال ميکرد و به همین دلیل در سال 1354 مرکز تحقیقات مناطق کویری و بیابانی ایران را بنیان گذاشت. یکی از نگراني هاي عمده ایشان کمبود آب در کشور بود. او در پنجمین همایش چهره هاي ماندگار در سال 1384 به عنوان چهره ماندگار در زمینه جغرافیا معرفی شد. ایشان در تاریخ 27 مرداد 1400 درگذشت.
    </p>
    <br>
    <br><br>

    <p class="MsoNormal">
        دشت کویر: موقعیت آب و هوایی در نواحی مرکزی ایران به گونه ای است که یکی از بزرگترین کویرهای جهان را به وجود آورده است. کویر، بخشی از بیابان است و به نمکزارهای پف کرده ای گفته میشود که تبخیر شدید، عامل اصلی شکل گیری آن است. بخش بزرگی از دشت کویر، بیابان واقعی است؛ یعنی میانگین بارش سالانۀ آن از 50 میلیمتر کمتر است.
    </p>

    <br><br>

    <p class="MsoNormal">
        بیابان لوت: لوت یکی از خشک ترین بیابان های ایران است که در عین حال، یکی از گرم ترین مناطق کرۀ زمین نیز به شمار می آید. لوت در جنوب شرق ایران قرار دارد. بخش زیادی از این بیابان به دلیل قرارگیری در منطقۀ فشار زیاد جنب حارّه ای، کمتر از 30 میلیمتر باران دارد. بیابان لوت در روز 27 تیرماه 1395 به عنوان اولین اثر طبیعی ایران در فهرست میراث جهانی یونسکو قرار گرفت.
    </p>

    <br><br>

    <p class="MsoStep">آب و هوا چه تأثیری می تواند بر زندگی ما داشته باشد؟</p>

    <p class="MsoNormal">
        هرچند پیشرفت فناوری تأثیر عوامل آب و هوایی بر شیوۀ زندگی انسان را کمتر کرده است؛ هنوز هم آب و هوا مهمترین عوامل کنترل کنندۀ فعالیت های روزانه و همچنین طولانی مدت زندگی انسان است. آب و هوا در زندگی انسان ها تأثیرات زیادی دارد. آب و هوا بر نوع کشاورزی، گردشگری، معماری، سیستم های حمل و نقل، تراکم جمعیت و سلامتی انسان نیز تأثیر دارد. علاوه بر آن، بر نوع لباس پوشیدن و یا انتخاب نوع مسکن ما نیز مؤثر است.
    </p>

    <br><br>

    <p class="MsoStep">آب و هوا و معماری:</p>

    <p class="MsoNormal">
        آب و هوا بر معماری تأثیرات زیادی دارد. در کشور ما به دلیل گوناگونی آب و هوا، معماری های گوناگونی در نقاط مختلف کشور دیده میشود. در گذشته، مردم به تأثیر اقلیم بر ساختمان سازی توجه میکردند و به همین دلیل در داخل خانه هایشان احساس آرامش میکردند و انرژی کمتری هم مصرف میشد (شکل 18). به نظر شما آیا امروزه ساختمان هایی که ساخته میشود با اقلیم منطقه، هماهنگ می باشد؟
    </p>

    <br><br>

    <p class="MsoStep">آب و هوا و سامانه های حمل و نقل:</p>

    <p class="MsoNormal">
        برای کاهش سوانح جاده ای، توجه به اقلیم و پیش بینی وضع هوا، راهکار بسیار مناسبی است. توجه به وضع جوی منطقه در پروژه های راهسازی و طراحی سامانه های حمل و نقل بسیار مهم است. در صورت آگاهی از وضعیت آب و هوایی می توان خسارت های سوانح جاده ای را کاهش داد. برف سنگین، سقوط بهمن، وقوع سیل، یخ بندان و پدید آمدن مه از مهمترین عوامل سوانح جاده ای در کشور است (شکل 19).
    </p>

    <br><br>

    <p class="MsoStep">آب و هوا و سلامت:</p>

    <p class="MsoNormal">
        یکی از شاخه های دانش جغرافیا، جغرافیای پزشکی است. جغرافیای پزشکی در زمینۀ پراکندگی تأثیرات عوامل محیطی بر سلامت انسان مطالعه می کند؛ به عنوان مثال، تشدید آلودگی هوای کلانشهرها و مناطق صنعتی کشور و یا آلودگی هوای استان های نیمۀ غربی کشور به وسیلۀ ریزگردها، سلامت جسمی و روحی عدۀ زیادی از هموطنان را به خطر انداخته است. آیا می توانید دیگر تأثیرات آب و هوا را بر فعالیت های انسان بیان کنید؟
    </p>

    <br><br>

    <p class="MsoStep">آب و هوا و فعالیت های نظامی:</p>

    <p class="MsoNormal">
        شرایط آب و هوایی، نه تنها در ارتباط با حیات و زیست انسان اهمیت فراوانی دارد، بلکه در امور دفاعی، نظامی نیز از اهمیت ویژه ای برخوردار است. آب و هوای دارای رطوبت بالا از عواملی است که طرح های نظامی، تاکتیک ها و تجهیزات نظامی، البسه و پشتیبانی از نیروها را تحت تأثیر قرار می دهد. از اردیبهشت تا مهرماه، در استان های جنوب غرب و جنوب کشور دما و رطوبت بالا برای نیروهای نظامی مشکل ساز میشود. در صورتی که در همین دوره در مناطق شمالی و غربی، مثل آذربایجان و کردستان شرایط برای فعالیت نیروهای نظامی مطلوب است.
    </p>

    <br><br>

    <p class="MsoStep">مشکلات محیط زیستی ناشی از تغییر وضعیت آب و هوایی</p>

    <p class="MsoNormal">
        آلودگی هوا، بیابان زایی، خشکسالی و افزایش دما، مشکلات محیط زیستی مربوط به آب و هوا است که در سال های اخیر، کشور ما و دیگر کشورهای جهان با آن رو به رو شده اند. این مشکلات نشان دهندۀ تأثیر منفی فعالیت های انسان بر آب و هوا است.
    </p>

    <br><br>

    <p class="MsoStep">وارونگی دما:</p>

    <p class="MsoNormal">
        افرادی که در شهرهای بزرگی مانند تهران زندگی می کنند، گاهی در ماه های سرد سال از رادیو و تلویزیون مطلع می شوند که به علت پدیدۀ وارونگی دما، آلودگی هوا بیشتر خواهد شد و بهتر است بیماران قلبی و کودکان از خانه خارج نشوند. آیا می دانید وارونگی دما چیست؟
        <br>
        در حالت عادی در لایه اّولیه جَو، (تروپوسفر) با افزایش ارتفاع از سطح زمین، دمای هوا کاهش می یابد؛ از این رو در شرایط عادی، هوای مجاور سطح زمین گرم تر و سبک تر از لایه های بالایی است و به راحتی میتواند به سمت بالا صعود کند و جابه جا شود. اما در ماه های سرد سال، وضعیت برعکس میشود، در این شرایط هوای سرد و سنگین تر در مجاورت زمین ساکن است و لایۀ هوای گرمی در بالای آن قرار می گیرد. در چنین شرایطی، حرکت صعودی و جابه جایی هوا صورت نمی گیرد و موجب افزایش آلودگی هوا در شهرهای بزرگ و نواحی صنعتی میشود.
    </p>

    <br><br>

    <p class="MsoStep">بحران ریزگردها:</p>

    <p class="MsoNormal">
        ریزگردها بیشتر شامل گرد و غباری است که وارد هوا میشود. محدودۀ جغرافیایی بحرانی این پدیده، کشورهای ایران، عراق، ترکیه، کویت و عربستان هستند. عواملی چون کاهش ریزش های جَوی، خشک شدن باتلاق ها و مدیریت ضعیف منابع آب در این مناطق، باعث شکل گیری این پدیده شده است. به نظر شما آیا عوامل دیگری در وقوع پدیدۀ ریزگردها نقش دارد؟ ریزگردها موجب عفونت های ریوی و اختلالات تنفسی در انسان میشوند. ریزگردها همچنین موجب آسیب رساندن به جنگل های زاگرس (جنگل بلوط) و کاهش میزان تولید محصولات کشاورزی شده و همچنین میدان دید را کاهش می دهند.
    </p>

    <br><br>

    <p class="MsoNormal">
        راه های مقابله با ریزگردها: برای مقابله با ریزگردها راه های مختلفی است. احیای تالاب ها و تأمین حقابۀ رودخانه های منطقه، اجرای طرح های مهار بیابان، تغییر در شیوۀ کشت و مدیریت صحیح آب در بخش های مختلف، روش های مناسبی است. آیا می توانید راه های دیگری برای مقابله با ریزگردها پیشنهاد دهید؟ برای حل مشکلات محیط زیست کشور، مدیران، برنامه ریزان و مسئولان باید به بعد مکانی تصمیم گیری های خود توجه جدی کنند و در حفظ منابع طبیعی و ملی کشورشان تلاش کنند. با مشورت با همکلاسی های خود، چند راهکار برای مقابله با مشکلات محیط زیستی کشور ارائه کنید.
    </p>

    <br><br>

    <p class="MsoStep">فعالیت: 7</p>

    <p class="MsoNormal">
        1ـ چند مورد از پیامدهای منفی عدم توجه به تأثیر اقلیم را در معماری بیان کنید.
        <br><br>
        2ـ با توجه به تقسیمات آب و هوایی ایران، ویژگی های معماری زیر، در کدام نوع آب و هوا باید رعایت شود؟
        <br>
        الف) استفاده از پایه های چوبی برای ساختمان ( )
        <br>
        ب) پنجره های کوچک با سایبان ( )
        <br>
        ت) انطباق جهت ساختمان با نسیم ساحل و دریا ( )
        <br>
        ث) دادن شکل گنبدی به بنا ( )
        <br>
        ج) بهره گیری از جهت آفتاب در بنا ( )
        <br>
        چ) استفاده از بادگیر ( )
        <br>
        ح) استفاده از خاک و گِل که ظرفیت حرارتی زیادی دارند ( )
        <br>
        پ) بام های شیبدار یا شیروانی ( )
        <br><br>
        3ـ روز جهانی بیابان زدایی در تقویم چه روزی است؟
    </p>

</body>


</html>
