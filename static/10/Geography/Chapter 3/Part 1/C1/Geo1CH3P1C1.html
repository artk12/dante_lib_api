<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #87a5ff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 80%;
            margin: 50px auto;
        }

        .responsive-video {
            width: -webkit-fill-available;
            height: auto;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>


<body>
    <p class="MsoBold">فصل 3</p>
    <p class="MsoBold">جغرافیای انسانی ایران</p>
    <p class="MsoNormal">
        جغرافیای انسانی به پراکندگی جوامع انسانی، ویژگی‌ها، فعالیت‌ها و رابطۀ آن‌ها با محیط طبیعی می‌پردازد. در این فصل، شما با ویژگی‌های جمعیت، تقسیمات کشوری، سکونتگاه‌ها و توان‌های اقتصادی ایران آشنا می‌شوید.
    </p>

    <br><br>

    <p class="MsoBold">درس 7</p>
    <p class="MsoBold">ویژگی‌های جمعیت ایران</p>
    <p class="MsoStep">پراکندگی جمعیت در ایران</p>
    <p class="MsoNormal">
        به نقشۀ پراکندگی جمعیت ایران، به دقت نگاه کنید و به سؤالات پاسخ دهید.
        <br>
        1- آیا جمعیت در همه‌جای کشور ما یکسان پراکنده شده است؟
        <br>
        2- کدام نواحی، پرجمعیت و کدام نواحی کم‌جمعیت هستند؟
        <br>
        3- آیا جایی دیده می‌شود که از جمعیت خالی باشد؟
    </p>

    <br><br>

    <p class="MsoNormal">
        پراکندگی جمعیت در مکان‌ها از عوامل متعددی، تأثیر می‌گیرد. نقشه‌های زیر بیانگر بعضی عوامل اثرگذار در پراکندگی جمعیت کشور ماست. پس از مرور این نقشه‌ها، دربارهٔ عوامل مؤثر بر پراکندگی جمعیت در کشور، با یکدیگر گفت‌وگو کنید.
    </p>

    <br><br>

    <p class="MsoStep">فعالیت ۱:</p>
    <p class="MsoNormal">
        با توجه به اطلاعات داده شده جدول زیر را تکمیل کنید.
    </p>

    <br><br><br>

    <p class="MsoNormal">
        کشور ایران، به لحاظ برخورداری از موقعیت جغرافیایی ممتاز و همچنین محیط طبیعی ویژه، توانایی و ظرفیت بالای جذب جمعیت را دارا می‌باشد. در اغلب نقاط ایران به لحاظ موقعیت جغرافیایی منحصر به‌فرد خود در قلب تقاطع ارتباطی خاورمیانه، آسیا و اروپا و به واسطه بهره‌مندی در حوزه تجارت منطقه‌ای و فرا منطقه‌ای و همچنین برخورداری از اقلیم خاص چهارفصل، از پتانسیل و توانایی جذب و افزایش جمعیت بالایی برخوردار است.
    </p>

    <br><br>

    <p class="MsoStep">فعالیت ۲:</p>
    <p class="MsoNormal">
        به نظر شما در محیط زندگی شما (شهر یا روستا) کدام عوامل طبیعی یا انسانی بر افزایش یا کاهش جمعیت اثر بیشتری داشته است؟
    </p>

    <br><br>

    <p class="MsoBold">رشد جمعیت</p>
    <p class="MsoNormal">
        طبق آخرین آمار سرشماری نفوس و مسکن در سال 1395، جمعیت ایران 79926270 نفر است. به نمودار جمعیت ایران توجه کنید. با توجه به روند افزایش جمعیت ایران طی دهه‌های اخیر، چه تغییر و تحولاتی را در آینده پیش‌بینی می‌کنید؟
    </p>

    <br><br>

    <p class="MsoNormal">
        یکی از مباحث مهم جمعیت، بررسی میزان افزایش و کاهش جمعیت هر کشور است. متخصصان برای دستیابی به میزان افزایش و کاهش جمعیت، رشد طبیعی جمعیت را اندازه‌گیری می‌کنند. برای اندازه‌گیری رشد طبیعی جمعیت، میزان موالید و مرگ‌ومیر را در یک سال مشخص از هم کم، و بر تعداد کل جمعیت تقسیم، و سپس آن را به درصد بیان می‌کنند.
    </p>

    <br><br>

    <p class="MsoNormal">
        $$\text{رشد طبیعی جمعیت} = \frac{\text{میزان مرگ‌ومیر - میزان موالید}}{\text{کل جمعیت}} \times  100 $$
</p>


    <br><br>

    <p class="MsoNormal">
        اگر میزان موالید ایران در سال 1395 حدود 1,362,000 نفر و مرگ‌ومیر آن 370,000 نفر باشد، میزان رشد طبیعی ایران، چند درصد است؟
    </p>

    <br><br>

    <p class="MsoNormal">
        میزان رشد طبیعی چند کشور در جدول زیر آورده شده است. میزان رشد ایران را که به دست آوردید، در جدول زیر قرار دهید. میزان رشد کشور ما به کدام کشور نزدیک‌تر است؟ کمترین و بیشترین میزان رشد، متعلق به کدام کشورهاست؟ آیا اطلاع از میزان رشد برای برنامه‌ریزان کشورها مهم است؟ چرا؟
    </p>

    <br><br>

    <p class="MsoNormal">
        با توجه به اطلاعات به‌دست آمده، دریافتید که میزان رشد طبیعی جمعیت در جهان، یکسان نیست. برخی از کشورهای جهان رشد بیش از 3.5 درصد و برخی رشد منفی دارند. البته نکتۀ مهم در رشد جمعیت، این است که نه تنها عامل طبیعی زاد و ولد در آن نقش دارد، بلکه مهاجرت از عوامل تأثیرگذار بر رشد جمعیت کشورها به‌شمار می‌رود. موالید و مرگ‌ومیر، رشد طبیعی جمعیت را نشان می‌دهد که اگر مهاجرت را به آن اضافه یا از آن کم کنیم، رشد مطلق جمعیت را به دست خواهیم آورد.
    </p>

    <br><br>

    <p class="MsoNormal">
        با کمک معلم خود و با استفاده از فرمول درصد رشد طبیعی جمعیت، فرمول رشد مطلق جمعیت را در پیرابند (کادر) زیر بنویسید:
    </p>

    <br><br>



    <br><br>

    <p class="MsoNormal">
        $$\frac{70}{\text{نرخ رشد جمعیت}} = \text{مدت زمان دو برابر شدن جمعیت}$$
    </p>



    <br><br>

    <p class="MsoStep">فعالیت ۳:</p>
    <p class="MsoNormal">
        شناخت محل زندگی خود
        <br>
        میزان رشد جمعیت استان محل زندگی خود را از کتاب استان‌شناسی یا سایت مرکز آمار (درگاه آمار ملی ایران) بگیرید و آن را با کشور مقایسه کنید. وضعیت استان خود را از این نظر مورد بحث و گفت‌وگو قرار دهید.
    </p>

    <br><br>

    <p class="MsoStep">برای مطالعه</p>
    <p class="MsoNormal">
        برنامه‌ریزی عالمانه برای هر کشور نیاز به اطلاعات صحیح و آمار دقیق دارد. مرکز آمار ایران به عنوان یک سازمان مسئول برای استخراج آمار صحیح در سال 1395 از تمام وزارتخانه‌ها، سازمان‌ها، دستگاه‌ها، نهادهای عمومی و مؤسسات دولتی و استانداردهای کشور کمک گرفت و سرشماری اینترنتی را برای اولین‌بار اجرا نمود. برای برخی از خانوارهایی که به دلایل مختلف نتوانسته‌اند از طریق اینترنت اطلاعات خود را ثبت کنند مأموران سرشماری با مراجعه به در منازل به شیوه ترکیبی یک آمارگیری موفق را به پایان رساندند.
    </p>

    <br><br>

    <p class="MsoStep">فعالیت ۴:</p>
    <p class="MsoNormal">
        با استفاده از منابع و جست‌وجو در اینترنت، علت تفاوت این اعداد در سال‌های مختلف را بررسی کرده و در مورد آن گفت‌وگو کنید.
    </p>

    <br><br>

    <p class="MsoStep">ساختمان جمعیت</p>
    <p class="MsoNormal">
        در گذشته، آمار جمعیت نقش مهمی در تصمیم‌گیری‌های برنامه‌ریزان داشت. اما امروزه آنان برای برنامه‌ریزی دقیق مجبورند علاوه بر تعداد جمعیت، عوامل دیگر جمعیتی را نیز در نظر بگیرند. کدام ویژگی‌های جمعیتی را می‌شناسید که در سرشماری‌ها به آنها توجه می‌شود و سرشماران، اطلاعات مربوط به آنها را جمع‌آوری می‌کنند؟
    </p>

    <br><br>

    <p class="MsoNormal">
        اکنون در مطالعات جمعیتی، بررسی ساختمان یا ترکیب جمعیت از اهمیت خاصی برخوردار است. ساختمان جمعیت، ویژگی‌های قابل اندازه‌گیری جمعیت را مورد بررسی قرار می‌دهد. اطلاع از وضعیت سنی و جنسیتی جمعیت هر کشور از موارد قابل‌توجه برنامه‌ریزان است. جمعیت کرۀ زمین از لحاظ نسبت جنسیتی جز در زمان‌های خاص، تفاوت چندانی ندارد؛ اما در طول زمان، نسبت سنی در کشورها دچار تغییراتی می‌شود. متخصصان به دلیل اهمیت نسبت سنی در برنامه‌ریزی هر کشور از لحاظ سنی، جمعیت را به گروه‌های مختلفی دسته‌بندی کرده‌اند.
    </p>

    <br><br>

    <p class="MsoStep">اهمیت و کاربرد هرم سنی</p>
    <p class="MsoNormal">
        در هر کشوری هرم سنی به برنامه‌ریزان کمک می‌کند که با ساختمان سنی جمعیت آن کشور آشنا شوند و از آن برای برنامه‌ریزی استفاده کنند؛ به عنوان نمونه برای تحقق برنامه‌های تأمین اجتماعی، بهبود وضعیت سالمندان، ارتقای سطح سلامت جامعه، تأمین شغل برای حال و آینده، ایجاد فرصت‌های تحصیلی، تفریحی و رفاهی برای جوانان، امنیت ملی، جلوگیری از پیری جمعیتی، از اطلاعات و آمارهای سنی و جنسیتی جمعیت کمک می‌گیرند. در هرم سنی بالا، زیرگروه‌های سنی را چند ساله تقسیم‌بندی کرده‌اند؟
    </p>

    <br><br>

    <p class="MsoNormal">
        مرکز آمار ایران چهار گروه عمده سنی را در سال 1395 مشخص کرده است. با توجه به رنگ‌های داده شده در هرم بالا، تقسیم‌بندی چهار گروه سنی کودکان و نوجوانان، جوانان، بزرگسالان و سالمندان را در پیرابند زیر بنویسید:
    </p>

    <br><br>


    <br><br>

    <p class="MsoStep">فعالیت ۵:</p>
    <p class="MsoNormal">
        1ـ با توجه به نقش و اهمیت اطلاعات و آمار در برنامه‌ریزی‌های اقتصادی و اجتماعی کشورها به عنوان عضو خانواده، جایگاه سرشماری و جمع‌آوری اطلاعات را مورد بررسی و تجزیه و تحلیل قرار دهید.
        <br>
        2ـ به هرم سنی ایران در سال 1390 و 1395 توجه کنید. مقایسه‌ای بین هرم سنی ایران در سال‌های 1390 و 1395 انجام دهید و تغییرات آن را بررسی کنید.
    </p>

    <br><br>

    <p class="MsoNormal">
        گروه‌های سنی ایران را در سال 1395 مورد بررسی قرار دهید. بیشترین جمعیت در کدام گروه سنی مشاهده می‌شود؟ این گروه سنی چه ویژگی‌هایی دارد؟ چه مزایا و محدودیت‌هایی را برای کشور ما ایجاد می‌کنند؟
        <br>
        3ـ با کمک هرم‌های سنی زیر، به سؤالات پاسخ دهید.
        <br>
        ـ میزان رشد موالید در کدام کشور بیشتر است؟
        <br>
        ـ کدام کشور، افراد سالمند بیشتری دارد؟ پیامدهای آن چیست؟
        <br>
        ـ کدام کشور درصد جمعیت فعال اقتصادی بیشتر، و چه مزایا و محدودیت‌هایی پیش‌رو دارد؟
    </p>

    <br><br>

    <p class="MsoNormal">
        در دهه‌های اخیر، دولت‌ها پیوسته سعی کرده‌اند میزان رشد جمعیت را کنترل کنند. میزان رشد جمعیت در سیاست‌های جمعیتی.
        <br>
        ـ قاعده هرم دو کشور را مقایسه کنید.
    </p>

    <br><br>

    <p class="MsoStep">فعالیت ۶:</p>
    <p class="MsoNormal">
        به نظر شما یک هرم سنی مطلوب (جمعیت مناسب برای حال و آینده) چه شکلی دارد؟ به‌صورت شماتیک، هرم مناسب جمعیتی رسم کنید. دلایل خود را از چگونگی رسم هرم سنی ارائه کنید.
    </p>

    <br><br>

    <p class="MsoStep">سیاست‌های جمعیتی</p>
    <p class="MsoNormal">
        در دهه‌های اخیر بر اثر گسترش بهداشت و واکسیناسیون، لوله‌کشی و بهبود آب آشامیدنی، رونق صادرات نفت و واردات مواد غذایی؛ میزان مرگ‌ومیر کاهش یافته و سبب افزایش سریع جمعیت شده است. نمودار روبه‌رو، متوسط رشد سالانۀ جمعیت ایران را در سال‌های 35 تا 95 نشان می‌دهد.
    </p>

    <br><br>

    <p class="MsoNormal">
        بیشترین و کمترین رشد جمعیت به کدام سال‌ها مربوط است؟ چرا؟ طی سال‌های 75ـ1365 در مقایسه با دوره زمانی قبل از آن، میزان رشد جمعیت با روند کاهشی مواجه شد. در این دوره به‌واسطه اجرای سیاست‌های جمعیتی با رویکرد کنترل موالید تعداد فرزندآوری خانواده‌ها بسیار کاهش یافت. ادامه روند کاهش فرزندآوری طی دهه‌های بعدی موجب گردید تا نرخ رشد جمعیت با افت شدیدی مواجه شود، به‌طوری‌که در سال 1395 میزان رشد به (1.24) رسید. این کاهش در آینده می‌تواند مشکلاتی برای کشور ما ایجاد کند که از جمله می‌توان به برهم‌خوردن تعادل جمعیتی، (سن و جنس) کاهش نیروی فعال و تضعیف نیروی دفاعی کشور، اشاره کرد. ضرورت تأمین امنیت کشور ایجاب می‌نماید تا در سیاست‌گذاری‌های جمعیتی مقوله تأمین نیروی دفاعی کافی برای حفظ تمامیت ارضی و حفظ حدود و ثغور مرزها و مقابله با دشمنان میهن مورد نظر قرار بگیرد. اگر سیاست کنترل جمعیت در ابعاد شدید ادامه پیدا کند، جمعیت کشور به‌تدریج دچار پیری و در نهایت مشکلات دیگری به دنبال خواهد داشت. اساساً نباید سیاست کنترل جمعیت به گونه‌ای باشد که هرم سنی کشور به سمت سالمندی و کهنسالی حرکت کند، زیرا این پدیده مانع اصلی بر سر راه توسعه اقتصادی جامعه خواهد بود.
    </p>

    <br><br>

    <p class="MsoStep">مهاجرت</p>
    <p class="MsoNormal">
        مهاجرت عبارت است از جابه‌جایی بین دو واحد جغرافیایی یا به عبارتی ترک یک سرزمین و اسکان در سرزمین دیگر. مهاجرت از عوامل مهم در تغییرات جمعیت به‌شمار می‌رود. با پیشرفت فناوری و وسایل حمل و نقل، حرکت و جابه‌جایی نسبت به گذشته افزایش یافته است. افراد در مهاجرت بین دو واحد جغرافیایی جابه‌جا می‌شوند. بعضی از متخصصان، مهاجرت از ابتدای قرن بیستم تا به حال را در سه شکل بیان کرده‌اند.
    </p>

    <br><br>

    <p class="MsoNormal">
        1- مهاجرت روستاییان به شهر که باعث جذب نیروی انسانی جوان از روستا به شهر می‌شود که یکی از انواع مهاجرت داخلی است. این مهاجرت در اقتصاد کشور با از دست دادن نیروی کار روستا و افزایش جمعیت فعال اقتصادی شهر، خود را نشان می‌دهد. در کشور ما، مهاجرت روستاییان به شهرها از مهم‌ترین مهاجرت‌ها در دهه‌های اخیر به‌شمار می‌رود.
        <br><br>
        2- مهاجرت‌های گروهی که براساس تصمیمات سیاسی انجام می‌شود.
        <br><br>
        3- مهاجرت‌هایی که افراد از یک کشور به کشور دیگر جابه‌جا می‌شوند، مهاجرت خارجی می‌گویند که به دو صورت اختیاری و اجباری انجام می‌شود.
    </p>

    <br><br>

    <p class="MsoNormal">
        اثرات مهاجرت: مهاجرت به هر شکلی که انجام شود، برای کشوری که افراد از آن خارج می‌شوند (مهاجر‌فرست) و همچنین برای کشوری که افراد به آن وارد می‌شوند (مهاجر‌پذیر) تغییرات اجتماعی، اقتصادی، فرهنگی و محیط‌زیستی را به همراه دارد. مهاجرت بر مکان مبدأ و مقصد اثر می‌گذارد. تغییرات به‌وجود آمده بر ترکیب سنی و جنسی، قیمت زمین و مسکن، اشتغال، امکانات و تجهیزات، فرهنگ و زبان قابل مشاهده است؛ به‌طور مثال مهاجرت بی‌رویه به برخی از شهرهای ایران سبب افزایش جمعیت و گسترش مناطق حاشیه در آنها شده است. آیا می‌توانید اثرات مهاجرت در ترکیب سنی و جنسی مکان مبدأ و مقصد را بیان کنید؟ نکتهٔ قابل‌توجه در مهاجرت این است که اعضای یک خانواده با هم به دنیا نمی‌آیند و با هم از دنیا نمی‌روند (مگر در سوانح)، ولی اغلب، اعضای خانوارها با هم مهاجرت می‌کنند و حتی در مواردی، چندین خانواده یا کلیهٔ ساکنان یک محل یا منطقه به‌خاطر عامل یا عوامل مشترک، جابه‌جا می‌شوند. به همین خاطر، مطالعهٔ مهاجرت در بحث تغییرات جمعیت بسیار مهم است.
    </p>

    <br><br>

    <p class="MsoNormal">
        نمودار زیر سهم مهاجرت استان‌های کشور را طی سال‌های 1395ـ1390 نشان می‌دهد.
    </p>

    <br><br>

    <p class="MsoStep">فعالیت ۶:</p>
    <p class="MsoNormal">
        کدام استان‌های ایران، در طی این دوره بیشترین روند مهاجرپذیری را داشته‌اند. علت آن را چه می‌دانید؟ مهاجرپذیرترین استان کدام است؟
    </p>

    <br><br>

    <p class="MsoNormal">
        بندهای مرتبط با موضوع مهاجرت در سیاست‌های کلی جمعیت ابلاغی مقام معظم رهبری در تاریخ 1393/2/30
        <br>
        <br>
        1- بازتوزیع فضایی و جغرافیایی جمعیت، متناسب با ظرفیت زیستی با تأکید بر تأمین آب با هدف توزیع متعادل و کاهش فشار جمعیتی؛
        <br>
        <br>
        2- حفظ و جذب جمعیت در روستاها و مناطق مرزی و کم‌تراکم و ایجاد مراکز جدید جمعیتی به‌ویژه در جزایر و سواحل خلیج‌فارس و دریای عمان از طریق توسعه شبکه‌های زیربنایی، حمایت و تشویق سرمایه‌گذاری و ایجاد فضای کسب و کار با درآمد کافی؛
        <br>
        <br>
        3- مدیریت مهاجرت به داخل و خارج هماهنگ با سیاست‌های کلی جمعیت با تدوین و اجرای سازوکارهای مناسب؛
        <br>
        <br>
        4- تشویق ایرانیان خارج از کشور برای حضور و سرمایه‌گذاری و بهره‌برداری از ظرفیت‌ها و توانایی‌های آنان؛
        <br>
        <br>
        5- تقویت مؤلفه‌های هویت‌بخش ملی ایرانی، اسلامی، انقلابی و ارتقای وفاق و همگرایی اجتماعی در پهنه سرزمینی به‌ویژه در میان مرزنشینان؛ و ایرانیان خارج از کشور.
    </p>

    <br><br>

    <p class="MsoStep">فعالیت ۷:</p>
    <p class="MsoNormal">
        با توجه به بندهای مرتبط با موضوع مهاجرت در سیاست‌های کلی جمعیت ابلاغی مقام معظم رهبری، کدام‌یک از این بندها را در منطقه‌ای که شما زندگی می‌کنید، می‌توان اجرا کرد؟ چگونه؟ در این مورد گفت‌وگو کنید.
    </p>

    <br><br>

    <p class="MsoStep">فعالیت ۸:</p>
    <p class="MsoNormal">
        اطلاعات زیر به برخی از عوامل انسانی و طبیعی که در ایران سبب مهاجرت شده است، اشاره دارد.
    </p>

    <br><br>

    <p class="MsoNormal">
        1- آریایی‌ها از شمال دریای خزر به‌علت سرما و از دست دادن چراگاه‌ها، به سمت جنوب دریای خزر (ایران) مهاجرت کردند.
        <br>
        <br>
        2- شاه عباس برای حفظ مرزهای شمالی ایران، تعدادی از قبایل کُرد را، که به رزم‌آوری و سلحشوری، مشهور بودند به نواحی شمال‌شرقی کشور فرستاد.
        <br>
        <br>
        3- پس از اصلاحات ارضی در دههٔ 40، تعداد زیادی از روستاییان به علت نداشتن زمین و مشکلات اقتصادی به شهرهای بزرگ مهاجرت کردند.
        <br>
        <br>
        4- خشک شدن منابع آب منطقه سیستان، که ناشی از بی‌توجهی به بند تاریخی هیرمند بود، باعث مهاجرت سیستانی‌ها به سرزمین گرگان شد.
    </p>

    <br><br>

    <p class="MsoStep">فعالیت ۹:</p>
    <p class="MsoNormal">
        شهر آبادان در استان خوزستان و جنوب غربی ایران واقع شده است. یکی از بزرگ‌ترین پالایشگاه‌های نفت جهان در این شهر قرار دارد، همچنین یکی از مناطق آزاد بازرگانی کشور محسوب می‌شود. با وقوع جنگ تحمیلی رژیم بعثی عراق علیه ایران این شهر تقریباً خالی از سکنه شد و پس از بازگشت ساکنان بازسازی این شهر آغاز گشت. با توجه به سؤالات داده شده با یکدیگر گفت‌وگو کنید؛ سپس پاسخ خود را ارائه نمایید. اطلاعات داده شده از شهر آبادان، تغییرات جمعیتی این شهر را طی چند دهه نشان می‌دهد.
        <br><br>
        ـ مهاجرت اجباری و اختیاری مربوط به چه سال‌هایی می‌باشد؟
        <br><br>
        ـ عوامل انسانی و طبیعی اثرگذار بر این نوع مهاجرت‌ها، کدام است؟
    </p>
</body>

</html>


</html>
