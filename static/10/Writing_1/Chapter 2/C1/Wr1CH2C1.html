<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #81afff;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #87a5ff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 300px;
            margin: 50px auto;
        }

        .responsive-video {
            width: -webkit-fill-available;
            height: auto;
        }
        table {
            width: -webkit-fill-available;
            border-collapse: collapse;
            margin: 25px 0;
            font-size: clamp(1.0rem, 3vw, 2.5rem);
            text-align: right;
            color:white;
        }
        th, td {
            padding: 12px;
            border: 4px solid #464646;
            font-size: clamp(1.0rem, 3vw, 2.5rem);
        }
        table span{
            
            font-size: clamp(1.3rem, 3vw, 2.5rem);
            
        }
        .lphy span{
            font-size: clamp(2rem, 3vw, 2.5rem);
        }








        
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>


<body>

    <div class="MsoBold">درس دوم</div>
    <div class="MsoBold">عینــِک نوشتــن</div>
    
    <div class="MsoNormal">
    روزي همراه چند تن از دانش‌آموزان کلاس به کتابخانه رفتیم. در آنجا کتابی به نام « ُگل» نظرمان را جلب کرد.<br>
    یكی از دوستان گفت: «شاید این کتاب دربارهٔ بهترین گلزنان فوتبال باشد.» دیگری گفت: « ممكن است دربارهٔ گل‌کاری و باغبانی باشد.» سومی گفت: «حتی می‌تواند دربارهٔ نغمۀ بلبل باشد.» خلاصه، هر یک چیزی گفتند. از کتابدار خواهش کردیم که آن کتاب را برایمان بیاورد. وقتی که فهرست مطالب را دیدیم، همه تعجب کردیم...
    </div><br>
    
    <div class="MsoNormal">
    راستی چرا برای یک موضوع، نوشته‌های متفاوت و رنگارنگی خلق می‌شود؟ وقتی از پشت عینک به طبیعت نگاه می‌کنیم، طبیعت را با همان رنگی می‌بینیم که رنگ شیشۀ عینک ماست. اگر رنگ شیشۀ عینک، زرد باشد، طبیعت، زرد و پاییزی جلوه می‌کند. اگر شیشۀ عینک ما، سبز رنگ باشد، رنگ طبیعت، سبز و بهاری می‌شود.
    </div><br>
    
    <div class="MsoNormal">
    منظور از عینک نوشتن، نوع نگاه نویسنده به موضوع است. نوع نگاه ما البته به فکر ما بستگی دارد. هر طور که به موضوع نگاه کنیم، نوشتۀ ما به همان رنگ درمی‌آید. اگر از دریچۀ پدیده‌های دیداری (محسوسات) به موضوع بنگریم، نوشته‌ای عینی و محسوس تولید می‌شود؛ اما اگر از پنجرۀ ذهن و خیال به موضوع نگاه کنیم، نتیجۀ آن، خلق نوشته‌ای ذهنی و خیال‌انگیز خواهد بود.
    </div><br>
    
    <div class="MsoNormal">
    هر فرد، با توجه به شناختی که نسبت به موضوع دارد، آن را از نگاه خود بیان می‌کند. هرکس، با توجه به تجربه، آموزش، تربیت و یادگیری خود، دنیای متفاوتی دارد؛ بنابراین، نوع نگاه و دریچۀ دید افراد باهم متفاوت است. پس، اصلی‌ترین علت تفاوت نوشته‌ها، تفاوت در نوع نگاه نویسنده به موضوع است. حتی در نوشته‌هایی که موضوع مشترک دارند، به سبب وجود تفاوت در نوع نگاه هر نویسنده به موضوع، تفاوت دیده می‌شود.
    </div><br>
    
    <div class="MsoNormal">
    موضوع نوشته‌های زیر، «قلم» است. با آنکه موضوع متن‌ها یکسان است، هر یک فضای متفاوتی دارند.
    </div><br>
    
    <div class="MsoStep">نوشتۀ یک</div><br>
    <div class="MsoNormal">
    در سال‌های آغازین دبستان، استفاده از مداد توصیه می‌شود و نه خودکار. مداد برای تمرین خوش‌خطی مناسب‌تر است. به دلیل کندی حرکت مداد، لغزش‌ها هم به حداقل می‌رسد. در ضمن لغزش‌های مدادی قابل پاک شدن و اصلاح است.
    </div><br>
    
    <div class="MsoNormal">
    اگرچه دانش‌آموزان برای به دست گرفتن خودکار، بی‌صبرند و به خیال خودشان، نوشتن با خودکار برایشان لذت‌بخش است، اما بعدها که رفتند در فهرست بدخط‌ها و به‌اصطلاح، خطشان خرچنگ‌قورباغه‌ای شد، تازه متوجه می‌شوند که این هوس بچگانه کار دستشان داده است و مجبورند همه جا با نوشته‌هایشان بچرخند و آن را گزارش کنند!
    </div><br>
    
    <div class="MsoStep">نوشتۀ دو</div><br>
    <div class="MsoNormal">
    حرف از خودکار می‌زدیم؛ خودکار از شأن قلم کاست و دوات را نفی بلد کرد؛ اما این همۀ ماجرا نبود. خودکار آفتی شد و به جان مداد افتاد. با خودکار مرثیۀ مداد نوشته شد. مداد، یار دیرینۀ ما بود.
    </div><br>
    
    <div class="MsoNormal">
    میان خودکار و مداد، تفاوت بسیار است. مداد را نرمی بود، خودکار را درشتی. مداد با سپیدی کاغذ الفت می‌گرفت؛ خودکار به پاکی کاغذ چیرگی می‌جست. آن را شرم و حیا برازنده بود و این را پرده‌دری درخور است. مداد سیاه، سیاهی و سپیدی را در خود داشت. خودکار سیاه را جز سیاهی نیست. مداد اگر به خطا می‌رفت، امکان محو خطا بود. خودکار اگر بلغزد، لغزش به پایش نوشته است. مداد خودنمایی نمی‌نمود.
    </div><br>
    
    <div class="MsoNormal">
    خودکار، خودنمایی می‌کند و می‌فریبد.
    </div><br>
    
    <div class="MsoStep">نوشتۀ سه</div><br>
    <div class="MsoNormal">
    عالمی مشغول نوشتن با مداد بود. کودکی پرسید: چه می‌نویسی؟ عالم لبخندی زد و گفت: مهم‌تر از نوشته‌هایم، «مدادی» است که با آن می‌نویسم. می‌خواهم وقتی بزرگ شدی، مثل این مداد بشوی!
    </div><br>
    
    <div class="MsoNormal">
    کودک تعجب کرد! چون چیز خاصی در مداد ندید! عالم گفت: پنج خصلت در این مداد هست. سعی کن آنها را به‌دست آوری.
    </div><br>
    
    <div class="MsoNormal">
    اول: می‌توانی کارهای بزرگی انجام دهی؛ اما فراموش نکن، دستی وجود دارد که حرکت تو را هدایت می‌کند و آن دست خداست!
    </div><br>
    
    <div class="MsoNormal">
    دوم: گاهی باید از مدادتراش استفاده کنی. این باعث رنج مداد می‌شود؛ ولی نوک آن را تیز می‌کند. پس بدان، رنجی که می‌بری از تو انسان بهتری می‌سازد!
    </div><br>
    
    <div class="MsoNormal">
    سوم: مداد همیشه اجازه می‌دهد برای پاک کردن اشتباه از پاک‌کن استفاده کنی. پس بدان، تصحیح یک کار خطا، اشتباه نیست!
    </div><br>
    
    <div class="MsoNormal">
    چهارم: چوب مداد در نوشتن مهم نیست، مهم مغز مداد است که درون چوب است؛ پس همیشه مراقب درونت باش که چه از آن بیرون می‌تراود!
    </div><br>
    
    <div class="MsoNormal">
    پنجم: مداد همیشه از خود اثری باقی می‌گذارد. پس بدان، هر کاری در زندگی‌ات می‌کنی، ردی از آن به جا می‌ماند؛ بنابراین، در انتخاب اعمالت دقت کن!
    </div><br>
    
    <div class="MsoStep">نوشتۀ چهار</div><br>
    <div class="MsoNormal">
    همین که مداد را دید، آهی کشید و گفت: «عجب، چه کلاهی! معلوم نیست چه کسی و با چه نیتی این کلاه را بر سرش گذاشته؛ اما هر چه باشد، بد نیست. نیم این کلاه، فلزی و نیم آن لاستیکی است. لابد فلز را برای این گذاشته‌اند که پایۀ مناسبی برای نگه داشتن نیمۀ لاستیکی باشد و البته سر مداد را به خوبی در حبس و زندان خود نگه دارد. نیمۀ لاستیکی آن هم شاید برای این است که بتوانند بیشتر در آن باد کنند و سرانجام مداد را بر باد بنشانند.
    </div><br>
    
    <div class="MsoStep">نوشتۀ پنج</div><br>
    <div class="MsoNormal">
    قلی با دیدن مداد لبخندی زد و به یاد حرف مادرش افتاد که به او گفته بود: « اگر دفعۀ دیگر روی دیوار همسایه بروی، پایت را قلم می‌کنم!»<br>
    راستی، چگونه می‌شود پای کسی را قلم کرد؟ اگر پا قلم شود، آیا می‌توان با آن نوشت؟
    </div><br>
    
    <div class="MsoNormal">
    اگر نوشته‌های بالا را با دقت بیشتری بررسی کنیم، درمی‌یابیم با وجود مشترک بودن موضوعاتشان، کاملاً باهم متفاوت هستند. بخشی از مطالب این متن‌ها، مبتنی بر تجارب نویسنده است. به بیان دیگر، هر شخص با استفاده از حواس، شناختی از جهان پیرامون خود پیدا می‌کند و آنچه در گفتار یا نوشتار وی می‌آید، بازنمود همان شناخت است.
    </div><br>
    
    <div class="MsoNormal">
    مثلاً وقتی نویسنده در متن یک می‌گوید: «در سال‌های آغازین دبستان، استفاده از مداد توصیه می‌شود و نه خودکار. مداد برای تمرین خوش‌خطی مناسب‌تر است. به دلیل کندی حرکت مداد، لغزش‌ها هم به حداقل می‌رسد. در ضمن لغزش‌های مدادی قابل پاک شدن و اصلاح است...»، اطلاعاتی را که در مورد مداد دارد، برای خواننده بیان می‌کند. در واقع، او قبلاً در جهان پیرامون خود مداد را دیده و از آن استفاده کرده است و به خاطر دارد تا کلاس سوم، معلّم به آنها اجازه نمی‌داد با خودکار بنویسند. هنگامی که می‌نویسد، همان چیزی را گزارش می‌کند که دیده، شنیده و لمس کرده است. به بیان دیگر، مطالب او مبتنی بر حواس است. این نوع نوشته‌ها، متن‌های عینی و محسوس هستند.
    </div><br>
    
    <div class="MsoNormal">
    بخش دیگری از مطالب متن‌های یک تا پنج، برخاسته از ذهن و تخیل است؛ یعنی نویسنده از محدودۀ حواس ظاهر، فراتر رفته و وارد فضای ذهن شده است. به دلیل گستردگی ذهن، به تعداد انسان‌ها و با توجه به خلاقیت آنها می‌توان انتظار داشت، متن‌های متعددی دربارهٔ هر موضوع، تولید شود. مثلاً نویسندۀ متن شماره پنج با دیدن قلم، در ذهنش، خاطره‌ای تداعی شده است. نویسندۀ متن شماره سه نیز به طور غیرمستقیم مسائل اخلاقی را با بیان ویژگی‌هایی برای مداد به انسان گوشزد می‌کند. در این نوشته‌ها، به دلیل وسعت فضای ذهن، تفاوت‌ها چشمگیر خواهد بود. این نوع نوشته‌ها که در فضای ذهن، رشد و پرورش می‌یابند، ذهنی هستند.
    </div><br>
    
    <div class="MsoNormal">
    بدیهی است که فضای نوشته‌ها، تلفیقی از فضاهای عینی و ذهنی است. مثلاً در متن شماره چهار، نویسنده برخی از ویژگی‌های ظاهری مداد را بیان کرده و همزمان جملاتی نیز از فضای ذهن خود نوشته است؛ اما در برخی از متن‌ها فضای عینی، برجسته‌تر است (مانند نوشتۀ شماره یک) و در بعضی فضای ذهنی غلبه دارد. (مانند نوشتۀ شماره سه)
    </div><br>
    
    <div class="MsoBold">کارگاه نوشتن</div><br>
    
    <div class="MsoNormal">1 نوشته‌های زیر را بخوانید و فضای حاکم بر آنها (عینی و ذهنی) را مشخص و دربارهٔ پاسخ خود استدلال کنید.</div><br>
    
    <div class="MsoStep">متن یک</div><br>
    <div class="MsoNormal">
    هر فاصله خودش حکم یک دیوار را دارد. فاصله جزء همان دیوارهایی است که بیشتر مانع است تا محافظ. فاصله‌ها گاهی آن‌قدر زیادند که هیچ دیواری به پهنای آنها نمی‌رسد. بعضی‌ها به جای فاصله، کلمۀ جدایی را به‌کار می‌برند. بعضی‌ها هم جدایی را سبب فاصله می‌دانند و بعضی‌ها فاصله را علت جدایی می‌پندارند. در هر صورت، جدایی و فاصله هر دو دیوارهایی هستند که مانع مهر ورزیدن می‌شوند. دیوارهای دیگری هم داریم که به مراتب از دیوارهای سنگی و آهنی سخت‌ترند. دیوارهایی چون قهر، نفرت، بدبینی، حسادت و... که هرگاه کاشته می‌شوند، باعث فاصله و جدایی می‌گردند. این دیوارها دیده نمی‌شوند؛ اما بدتر از دیوارهای واقعی هستند. اگر جنس دیوارهای واقعی از آجر است، جنس این دیوارها، خودخواهی و غرور، طمع و بدبینی و نظایر اینهاست که گاه، خراب شدنی نیستند. قفس، چه سیمی، چه چوبی، چه بزرگ و چه کوچک یک دیوار است؛ زیرا بین پرنده و پرواز فاصله انداخته است. شاید داستان آن پرنده را شنیده باشید که قفس بزرگی به اندازۀ یک شهر برایش ساختند؛ داخل قفس بزرگش درخت کاشتند؛ استخر درست کردند؛ بهترین دانه‌ها را جلویش گذاشتند؛ برایش لانه درست کردند؛ اما همچنان غمگین بود. تا اینکه در قفس را باز کردند و او شادمان پرواز کرد. چه دیواری قطورتر و سنگی‌تر از قفس می‌توان تصور کرد؟!
    </div><br>
    
    <div class="MsoNormal">
    «تنبلی» هم یک دیوار است. تنبلی، پدیدۀ بسیار مرموزی است که گاه گاه بی‌خبر به سراغمان می‌آید و دیوار می‌شود، بین انسان و نشاط و سرزندگی‌اش. دیوار تنبلی از آن دیوارهایی است که مانع می‌شود، انسان به زندگی شاداب و فرح‌بخش، دست یابد.
    </div><br>
    
    <div class="MsoStep">متن دو</div><br>
    <div class="MsoNormal">
    کلاغی قار زد و از روی درخت کاج خانۀ همسایه پر کشید و نشست روی تاجی ماشین. مرد جوان، توی چشم‌های کلاغ که درشت و مژهدار بود، چیزی دید... کلاغ روی پاهای بلند و لاغرش جست زد. بلند شد و کمی دورتر نشست و به دانه‌های بارانی که در چاله‌ای جمع شده بود، نوک زد. جوانی به زحمت، دستگیرۀ سرد ماشین را گرفت و کشید. کلاغ دوباره پر زد و روی دیوار نشست.
    </div><br>
    
    <div class="MsoStep">متن سه</div><br>
    <div class="MsoNormal">
    مراد بلند شد و از نردبان آمد پایین. افسار گاو را گرفت و از در خانه بیرون رفت. از کنار نخل گذشت. زیر چشمی، نگاهی به آن انداخت. برگ‌های ریز و سبز سرو تکان می‌خورد. باد تکانشان می‌داد. سایه‌اش، کوچه و نصف باغ رو به رویش را گرفته بود. گنجشک‌ها توی آن جیک‌جیک می‌کردند. لکهٔ نازک ابری سفید گوشۀ آسمان داشت از هم باز می‌شد و چند تا بچه توی کوچه گردو بازی می‌کردند.
    </div><br>
    
    <div class="MsoNormal">
    نخل، هوشنگ مرادی کرمانی
    </div><br>
    
    <div class="MsoStep">متن چهارم</div><br>
    <div class="MsoNormal">
    آه، چه شب‌ها! ای پنجرۀ گرد اتاقک من، ای دریچۀ بسته، چه شب‌ها که از تختخوابم به سویت نگریستم؛ درحالی‌که با خود می‌گفتم: اینک هنگامی که رنگ این چشم به سپیدی بگراید، سپیده خواهد دمید؛ آنگاه از جا برخواهم خاست و این رنجوری و ملال را از خود خواهم راند و سپیده، دریا را خواهد شست و ما در سرزمین ناشناخته پهلو خواهیم گرفت. سپیده دمید بی آنکه دریا از آمدنش رنگ آرامش به خود گیرد؛ زمین هنوز دور بود و اندیشۀ من بر چهرۀ مواج آب‌ها در نوسان. منقلب شدنی که از موج‌های دریا ناشی می‌شود و تمامی بدن، آن را به یاد می‌سپارد. با خود گفتم: آیا خواهم توانست اندیشه‌ای به این دکل لرزان کشتی بیاویزم؟ ای موج‌ها، آیا جز آبی که در باد شبانه به این سو و آن سو پراکنده می‌شود، چیزی نخواهم دید؟
    </div><br>
    
    <div class="MsoNormal">
    مائده‌های زمینی و مائده‌های تازه، آندره ژید
    </div><br>
    
    <div class="MsoNormal">2 موضوعی را انتخاب کنید و با توجه به محتوای درس، دربارهٔ آن، متنی بنویسید.</div><br>
    
    <div class="MsoNormal">موضوع: ...................................................................................................................</div><br>
    
    <div class="MsoNormal">٣ نوشته‌های دوستانتان را بر پایۀ سنجه‌های زیر، ارزشیابی کنید.</div><br>
    
    <table border="1" cellpadding="10" cellspacing="0">
      <tr>
        <th>ردیف</th>
        <th>سنجه‌های ارزیابی</th>
        <th>شمارک</th>
      </tr>
      <tr>
        <td style="text-align: center;">1</td>
        <td>تولید متن منسجم: عینی با بهره‌گیری از حواس ذهنی با استفاده از خلاقیت ذهن</td>
        <td style="text-align: center;">5</td>
      </tr>
      <tr>
        <td style="text-align: center;">2</td>
        <td>پرهیز از نوشتن جمله‌های طولانی</td>
        <td style="text-align: center;">5</td>
      </tr>
      <tr>
        <td style="text-align: center;">3</td>
        <td>رعایت اصول بندنویسی</td>
        <td style="text-align: center;">5</td>
      </tr>
      <tr>
        <td style="text-align: center;">4</td>
        <td>شیوهٔ خواندن</td>
        <td style="text-align: center;">2</td>
      </tr>
      <tr>
        <td style="text-align: center;">5</td>
        <td>رعایت املا و نکات نگارشی</td>
        <td style="text-align: center;">3</td>
      </tr>
      <tr>
        <td colspan="3" style="text-align:left;">جمع بندی: ۲۰</td>
      </tr>
    </table><br>
    
    <div class="MsoBold">هنجار نوشتار 2</div>
    
    <div class="MsoNormal">
    یکی دیگر از هنجارهایی که باید در نوشتار به آن توجه کرد، ارتباط معنایی واژه‌ها در جمله است. گاهی به نظر می‌آید می‌توان دو واژۀ هم‌معنی را جایگزین یکدیگر کرد. درحالی‌که هنگام کاربرد واژه، توجه به بافت جمله و ظرایف معنایی هر واژه، ضروری است؛ زیرا هر واژه ارزش معنایی ویژ‌ه‌ای دارد و در بافت وابسته به خود به‌کار می‌رود.
    </div><br>
    
    <div class="MsoNormal">به نمونه‌های زیر، توجه کنید.</div><br>
    
    <div class="MsoStep">الف)</div>
    <div class="MsoNormal">
    1. سرانجام پس از جست‌وجوی بسیار، خانۀ مناسبی پیدا کرد.<br>
    2. سرانجام پس از جست‌وجوی بسیار، سرای مناسبی پیدا کرد.
    </div><br>
    
    <div class="MsoStep">ب)</div>
    <div class="MsoNormal">
    1. پس از تحمل رنج فراوان به سرای باقی شتافت.<br>
    2. پس از تحمل رنج فراوان به خانۀ باقی شتافت.
    </div><br>
    
    <div class="MsoNormal">
    چنانکه ملاحظه می‌کنید اگرچه «خانه» و «سرا» هم‌معنی‌اند؛ اما هر یک متناسب با فضای خاصی به‌کار می‌روند. در قسمت (الف) واژۀ «خانه» و در قسمت (ب) واژۀ «سرا» مناسب است.
    </div><br>
    
    <div class="MsoBold">مثل‌نویسی</div>
    
    <div class="MsoNormal">
    * مثل‌های زیر را بخوانید، سپس یکی را انتخاب کنید و آن را گسترش دهید.<br>
    از تو حرکت از خدا برکت.<br>
    آب که یک جا ماند، می‌گندد.<br>
    کار نیکو کردن از پُر کردن است.<br>
    بادآورده را باد می‌بَرد.<br>
    تو نیکی می‌کن و در دجله انداز.
    </div><br>
    
    </body>

</html>

