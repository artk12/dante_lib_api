
<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #87a5ff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 80%;
            margin: 50px auto;
        }

        .responsive-video {
            width: -webkit-fill-available;
            height: auto;
        }
        table {
            width: -webkit-fill-available;
            border-collapse: collapse;
            margin: 25px 0;
            font-size: clamp(1.0rem, 3vw, 2.5rem);
            text-align: right;
            color:white;
        }
        th, td {
            padding: 12px;
            border: 4px solid #464646;
            font-size: clamp(1.0rem, 3vw, 2.5rem);
        }
        table span{
            
            font-size: clamp(1.3rem, 3vw, 2.5rem);
            
        }
        .mathalign{
            
            text-align: left;
            
        }
        th {
            background-color: #722a85;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>
<body>
    <p class="MsoBold">درس چهارم</p>
    <p class="MsoBold">آیندۀ روشن</p>
    <p class="MsoNormal">
        در درس قبل با دیدگاه پیامبران و مؤمنان درباره مرگ و آینده انسان آشنا شدیم. پیامبران الهی، مرگ را گذرگاهی به سوی حیات برتر در جهان آخرت میدانند و ایمان به زندگی در جهان دیگر را، در کنار توحید و یکتاپرستی سرلوحۀ دعوت خود قرار دادهاند.
        در مقابل دعوت پیامبران برای ایمان به جهان آخرت، گروهی به آن ایمان آورده و گروهی آن را بعید دانسته و انکار کردهاند.
    </p>
    <p class="MsoNormal">
        پیامبران الهی، نه تنها امکان وجود جهان دیگر را اثبات میکردند، بلکه با استدلالهای مختلف وجود آن را ضروری میدانستند.
    </p>
    <p class="MsoNormal">
        به راستی پیامبران الهی، با چه دلایلی امکان معاد را اثبات میکردند؟ با چه استدلالهایی ضرورت معاد را تبیین مینمودند؟
    </p>
    <p class="MsoStep">اهمیت و ضرورت بحث از معاد</p>
    <p class="MsoNormal">
        قبل از اینکه به بحث درباره جهان پس از مرگ بپردازیم، بهتر است به این سؤال پاسخ دهیم که ضرورت بحث از معاد چیست؟ آیا بهتر نیست به موضوعاتی بپردازیم که برای زندگی ما مفید باشد؟ برای اثبات اهمیت و ضرورت تأمل در موضوع معاد، تنها به یک دلیل بسنده میکنیم:
    </p>
    <p class="MsoStep">دفع خطر احتمالی</p>
    <p class="MsoNormal">
        نگاهی کوتاه به زندگی روزمرۀ انسان‌ها نشان می‌دهد که انسان در مواقعی که احتمال خطر یا خسارتی در میان باشد، سعی می‌کند جلوی خسارت احتمالی را بگیرد و از خطری که ممکن است پیش آید، بگریزد.
    </p>
    <p class="MsoNormal">
        در چنین شرایطی حتی اگر شخصی دیوانه یا دروغگو، که در شرایط عادی گفتۀ او برای ما اعتباری ندارد، به ما خبری بدهد؛ مثلاً خبر از وجود سم در غذای ما دهد، این اعلام خطر را نادیده نمی‌گیریم و احتیاط می‌کنیم. همۀ ما در اینگونه موارد از یک قانون عقلی پیروی می‌کنیم که می‌گوید:
    </p>
    <p class="MsoNormal">«دفع خطر احتمالی، لازم است».</p>
    <p class="MsoNormal">
        حال اگر با خبری مواجه شویم که نه تنها احتمالی نیست، بلکه از قطعی‌ترین خبرهاست، با آن چگونه برخورد می‌کنیم؟ آن هم خبری که درباره زندگی جاودانی ماست. پیامبران عاقل‌ترین و راستگوترین مردمان در طول تاریخ بوده‌اند. به عنوان مثال پیامبر اکرم را حتی مشرکین و کافرین نیز به عنوان فردی امین و راستگو باور داشتند. پیامبران با قاطعیت کامل از وقوع معاد خبر و نسبت به آن هشدار داده‌اند. همۀ آنان پس از ایمان به خدا، ایمان به آخرت را مطرح کرده‌اند و آن را لازمه ایمان به خدا دانسته‌اند.
    </p>
    <p class="MsoNormal">
        در قرآن کریم نیز بعد از یکتاپرستی، درباره هیچ موضوعی به اندازۀ معاد سخن گفته نشده است. اگر به فرض در اثبات معاد، هیچ دلیلی جز همین خبر پیامبران نداشته باشیم، تکلیف ما در برابر این خبر چیست؟ ما که برای فرار از خطرهای کوچک احتمالی، سخن هر کسی را می‌پذیریم، چگونه می‌توانیم وقتی که پای سعادت یا شقاوت ابدی ما در میان است، با بی‌توجهی از کنار این خبر بگذریم؟
    </p>
    <br>
    <p class="MsoNormal">قرآن کریم با تأکید فراوان اعلام میکند:</p>
    <p class="MsoNormal">
        الله لا اله الا هو ليجمعنكم الى يوم القيامة لا ريب فيه و من أصدق من الله حديثا
    </p>
    <p class="MsoNormal">
        خداوند که هیچ خدایی جز او نیست قطعاً شما را در روز قیامت جمع می‌کند شکی در آن نیست و چه کسی راستگوتر از خداست؟
    </p>
    <br><br>
    <p class="MsoNormal">
        بنابراین، سخن گفتن از معاد، در حقیقت سخن گفتن از زندگی است، زیرا معاد بخشی قطعی از زندگی آیندۀ ماست، زندگی‌ای که برخلاف زندگانی دنیا که کوتاه و گذراست، جاوید و ابدی خواهد بود.
    </p>
   <br>

    <p class="MsoNormal">مثالی گویمت ظاهر بیندیش<br>کسی راهست جامی پر عسل پیش<br>اگر طفلی بدو گوید بیارام<br>که زیر این عسل زهرست در جام<br>چو از طفل آن سخن دارد شنیده<br>بلاشک دست از آن دارد کشیده<br>ترا چندین پیمبر کرده آگاه<br>که خواهد بود کاری صعب بر راه<br>بگفت طفل جستی راه پرهیز<br>بگفت انبیا از خواب برخیز</p>





    <p class="MsoBold">فعالیت کلاسی</p>
    <p class="MsoNormal">
        برخی از افرادی که پایبندی چندانی به رعایت احکام دین ندارند، میگویند: «ما به وجود این مجازاتهایی که گفته میشود در قیامت و جهنم هست، اعتقادی نداریم». شما به اینگونه افراد چه پاسخی میدهید؟
    </p>
    <br><br><br>
    <p class="MsoNormal">
        با توجه به اهمیت بحث معاد، قرآن کریم تنها به خبر دادن از آخرت قناعت نکرده، بلکه بارها با دلیل و برهان آن را ثابت کرده است. دلایل قرآن در این زمینه را میتوان به دو دستۀ اصلی تقسیم کرد. دسته اول دلایلی هستند که «امکان» معاد را ثابت میکنند و آن را امری ممکن و شدنی نشان میدهند و دسته دیگر، دلایلی هستند که «ضرورت» معاد را به اثبات میرسانند و تحقق آن را لازم میدانند.
    </p>
    <p class="MsoStep">الف) دلایلی که بر امکان معاد دلالت دارند:</p>
    <p class="MsoNormal">
        یکی از دلایلی که سبب میشود عدهای معاد را انکار کنند، این است که چنان واقعۀ بزرگ و باعظمتی را با قدرت محدود خود میسنجند و هنگامی که تحقق آن را با قدرت بشری ناممکن میبینند، به انکار آن میپردازند. حال آنکه بعید بودن چیزی برای انسان هرگز دلیل بر غیرممکن بودن آن نیست. از اینرو، قرآن یکی از انگیزههای انکار معاد را نشناختن قدرت خدا معرفی میکند و دلایل و شواهد زیادی میآورد تا نشان دهد معاد امری ممکن و شدنی است و خداوند بر انجام آن تواناست؛ مانند:
    </p>
    <p class="MsoStep">1ــ آفرینش نخستین انسان:</p>
    <p class="MsoNormal">
        در برخی آیات قرآن، خداوند توجه منکران معاد را به پیدایش نخستین انسان جلب می‌کند و توانایی خود در آفرینش وی را تذکر می‌دهد. در این آیات بیان می‌شود که همان‌گونه که خداوند قادر است انسان را در آغاز خلق کند، می‌تواند بار دیگر نیز او را زنده کند.
    </p>
    <p class="MsoNormal">
        «و برای ما مثلی زد، در حالی‌که آفرینش نخستین خود را فراموش کرده بود، گفت: کیست که این استخوان‌های پوسیده را دوباره زنده کند؟ بگو همان خدایی که آن‌ها را برای نخستین بار آفرید و او به هر خلقتی داناست».1
    </p>
    <p class="MsoStep">2ــ بیان نمونه‌هایی از زنده شدن مردگان:</p>
    <p class="MsoNormal">
        قرآن برای اینکه قدرت خدا را به‌صورت محسوستری در این زمینه نشان دهد، ماجراهایی را نقل می‌کند که در آن‌ها به ارادۀ خداوند مردگان زنده شده‌اند. از آن جمله می‌توان به ماجرای عزیر نبی اشاره کرد:
    </p>
    <p class="MsoNormal">
        عزیر یکی از پیامبران بنی‌اسرائیل بود. او در سفری از کنار روستای ویرانی عبور می‌کرد. استخوان‌های متلاشی و پوسیدۀ ساکنان آن روستا از لابه‌لای خرابه‌ها پیدا بود. با دیدن این استخوان‌ها این سؤال در ذهن عزیر شکل گرفت که به راستی خداوند چگونه این‌ها را پس از مرگ زنده می‌کند؟ خداوند، جان او را همان دم گرفت و بعد از گذشت صد سال دوباره او را زنده کرد. سپس خطاب به او گفت:
    </p>
    <p class="MsoNormal">
        ای عزیر، چه مدت در این بیابان توقف کرده‌ای؟ عزیر گفت: یک روز یا نصف روز. خداوند فرمود: تو صد سال است که اینجا هستی. به الاغی که سوارش بودی و غذایی که همراه داشتی، نگاه کن و ببین چگونه الاغ پوسیده و متلاشی شده؛ اما غذایت پس از صد سال سالم مانده و فاسد نشده است و اینک ببین که خداوند چگونه اعضای پوسیده و متلاشی شدۀ الاغ را دوباره جمع‌آوری و زنده می‌کند.
    </p>
    <p class="MsoNormal">
        عزیر به چشم خود زنده شدن الاغ را دید و گفت: می‌دانم که خدا بر هر کاری توانا است.
    </p>
    <br><br>
    <p class="MsoStep">تــدّبر</p>
    <p class="MsoNormal">
        خداوند در آیات سوم و چهارم قیامت، خطاب به کسانی که به انکار معاد میپردازند، میگوید:
    </p>
    <p class="MsoNormal">
        «نه تنها استخوانهای آنها را به حالت اول درمیآوریم، بلکه سرانگشتان آنها را نیز همانگونه که بوده، مجدداً خلق میکنیم».
    </p>
    <p class="MsoNormal">
        به نظر شما چرا خداوند در این آیات برای اثبات قدرت الهی به خلق سرانگشتان اشاره میکند؟
    </p>
    <p class="MsoStep">3ــ اشاره به نظام مرگ و زندگی در طبیعت:</p>
    <p class="MsoNormal">
        در برخی آیات قرآن، زندگی بعد از مرگ به عنوان یک جریان رایج در جهان طبیعت معرفی شده است و از کسانی که با ناباوری به معاد نگاه میکنند میخواهد تا به مطالعۀ جریان همیشگی مرگ و زندگی در طبیعت بپردازند تا مسئلۀ معاد را بهتر درک کنند. فرارسیدن بهار، رستاخیز طبیعت است که نمونهای از رستاخیز عظیم نیز هست.
    </p>
    <p class="MsoNormal">
        «خداست که بادها را میفرستد تا ابر را برانگیزند. سپس آن ابر را به سوی سرزمینی مرده برانیم و آن زمین مرده را بدان [وسیله] پس از مرگش زندگی بخشیدیم. زنده شدن قیامت نیز همینگونه است».1
    </p>
    <p class="MsoStep">ب) دلایلی که بر ضرورت معاد دلالت دارند:</p>
    <p class="MsoNormal">
        قرآن نه تنها معاد را امری ممکن میداند، بلکه وقوع آن را نیز امری ضروری و واقع نشدن آن را امری محال و ناروا معرفی میکند. دلایلی که قرآن در بحث ضرورت معاد بیان کرده است، عبارتاند از:
    </p>
    <p class="MsoStep">1ــ معاد لازمه حکمت الهی:</p>
    <p class="MsoNormal">
        خداوند حکیم است و لازمۀ حکمت خدا این است که هیچ کاری از کارهای او بیهوده و عبث نباشد. اگر خداوند تمایلات و گرایشهایی را در درون انسان قرار داده، امکانات پاسخگویی به آن تمایلات و نیازها را نیز در عالم خارج قرارداده است؛ به طور مثال، در مقابل احساس تشنگی و گرسنگی، آب و غذا را آفریده است تا بتوانیم به وسیلۀ آن تشنگی و گرسنگی خود را برطرف کنیم. حال اگر به وجود آدمی توجه کنیم، میبینیم که خداوند انسان را بهگونهای آفریده که گرایش به بقا و جاودانگی دارد و از نابودی گریزان است و بسیاری از کارها را برای حفظ بقای خود انجام میدهد.
    </p>
    <p class="MsoNormal">
        همچنین هر انسانی خواستار همۀ کمالات و زیباییهاست و این خواسته هیچ حدی ندارد. اما دنیا و عمر محدود انسانها پاسخگوی اینگونه خواستهها نیست؛ بنابراین باید جای دیگری باشد که انسان به خواستههایش برسد. اگر بعد از این دنیا، زندگی ای نباشد، در این صورت باید گفت خداوند گرایش به زندگی جاوید را در وجود انسان قرار داده است و سپس او را در حالی که مشتاق حیات ابدی است، نابود میکند! آیا این کار با حکمت خداوند سازگار است؟!
    </p>
    <p class="MsoNormal">
        علاوه بر این، اگر بناست با این همه استعدادها و سرمایه های مختلفی که خداوند در وجود ما قرار داده است، خاک شویم و معادی هم نباشد، این سؤال مطرح میشود که دلیل آفریدن این استعدادها و سرمایه ها در درون ما چه بوده است؟ ما که از همان ابتدا خاک بودیم، پس دلیل این آمدن و رفتن چه بود؟ آیا بر این اساس آفرینش انسان و جهان، بی هدف و عبث نخواهد بود؟
    </p>
    <p class="MsoNormal">
        أفحسبتم أنما خلقناكم عبثا وأنكم إلينا لا ترجعون
    </p>
    
    <p class="MsoStep">2ــ معاد لازمه عدل الهی:</p>
    <p class="MsoNormal">
        عدل یکی از صفات الهی است. خداوند عادل است و نیکوکاران را با بدکاران برابر قرار نمیدهد؛ از اینرو، خداوند وعده داده است که هرکس را به آنچه استحقاق دارد برساند و حق کسی را ضایع نکند.
    </p>
    <p class="MsoNormal">
        اما زندگی انسان در دنیا بهگونهای است که امکان تحقق این وعده را نمیدهد؛ زیرا:
    </p>
    <p class="MsoNormal">الف) در این عالم همه به پاداش یا کیفر تمام اعمال خود نمیرسند. به عنوان نمونه، چه بسیار افرادی که کارهای نیک فراوانی دارند و به جمع زیادی از انسانها خدمت کردهاند و نیز چه بسیار کسانی که در دوران عمر خود از هیچ جنایت و خیانتی فروگذار نمیکنند، اما قبل از آنکه به پاداش و یا سزای اعمال خود برسند، چشم از جهان فرو میبندند.
    </p>
    <p class="MsoNormal">ب) این جهان ظرفیت جزا و پاداش کامل انسانها را ندارد. به عنوان نمونه، چگونه میتوان پاداش بسیاری از اعمال، مانند شهادت در راه خدا را در این دنیا داد؟ و یا چگونه میتوان در این جهان کسی را که به هزاران نفر ستم روا داشته و یا صدها نفر را قتلعام کرده است، کیفر داد؟ به عنوان مثال اعدام کسی چون صدام و حامیان وی به هیچ عنوان با جرم شهید کردن صدهاهزار انسان بیگناه، و معلول و شیمیایی کردن هزاران جانباز برابری نمیکند.
    </p>
    <p class="MsoNormal">
        اگر جهان دیگری نباشد، که ظالم را به مجازات واقعی اش برساند و حق مظلوم را بستاند، بر نظام عادلانۀ خداوند ایراد وارد میشود.
    </p>
    <br>
    <p class="MsoNormal">
        أم نجعل الذين آمنوا وعملوا الصالحات كالمفسدين في الأرض أم نجعل المتقين كالفجار
    </p>
    <p class="MsoNormal">
        آیا ما آنها را که ایمان آورده و کارهای شایسته انجام داده‌اند با مفسدان در زمین یکسان قرار خواهیم داد؟
        آیا متقین را مانند ناپاکان و بدکاران قرار خواهیم داد؟
    </p>
    <br><br>
    <p class="MsoStep">تــدبر</p>
    <p class="MsoNormal">
        با اندیشه در ترجمۀ آیات زیر، برخی دیگر از دلایل انکار معاد را بیان کنید.
    </p>
    <p class="MsoNormal">
        آنان (دوزخیان) پیش از این (در عالم دنیا) مست و مغرور نعمت بودند و بر گناهان بزرگ اصرار میکردند و میگفتند: «هنگامی که ما مردیم و خاک و استخوان شدیم، آیا برانگیخته خواهیم شد؟!»
    </p>
    <p class="MsoNormal">
        سورۀ واقعه، آیات 47ــ 45
    </p>
    <p class="MsoNormal">
        وای در آن روز بر تکذیب کنندگان، همانها که روز جزا را انکار میکنند. تنها کسی آن را انکار میکند که متجاوز و گناهکار است.
    </p>
    <p class="MsoNormal">
        سورۀ مطففین، آیات 12ــ10
    </p>
    <p class="MsoNormal">
        (انسان در وجود معاد شک ندارد) بلکه [علت انکارش این است که] او میخواهد [بدون ترس از دادگاه قیامت] در تمام عمر گناه کند.
    </p>
    <p class="MsoNormal">
        سورۀ قیامت، آیۀ 5
    </p>
    <br><br>
    <p class="MsoStep">پاسخ به سوالات شما</p>
    <p class="MsoNormal">کی رفته و کی برگشته؟!</p>
    <p class="MsoNormal">
        برای برخی هرقدر هم از دلایل عقلی اثبات معاد، آیات قرآن و سخنان پیشوایان دین در خصوص جهان آخرت گفته شود، میگویند: «چه کسی از آن جهان برگشته که خبر آورده باشد؟» به اینگونه افراد چه باید گفت؟
    </p>
    <p class="MsoNormal">
        پاسخ: برخی رانندگان هنگام مسافرت، به توصیه پلیس درباره خطرات جاده و لزوم همراه داشتن وسایل ضروری توجه میکنند و وسایلی را که احتمال میدهند در جاده مورد نیازشان باشد، همراه خود برمیدارند (مانند زنجیر چرخ، جک، چرخ اضافه، چراغ سیار و...). بعضی از رانندگان نیز بی اعتنا به توصیه های پلیس و گاه با تمسخر آنها به جاده میزنند. در هرصورت یا نیازی به این وسایل پیش میآید یا پیش نمیآید. اگر نیازی نبود (که البته با توجه به علم و آگاهی پلیس راهنمایی و رانندگی و توصیه ها و هشدارهای آنان قطعاً نیاز خواهد شد)، رانندهای که این وسایل را همراه داشته است، ضرری نکرده است؛ اما اگر به آن وسایل نیاز شد، کسی که آنها را برنداشته است، در وسط جاده چه خواهد کرد؟ شرط عقل آن است که انسان نسبت به حوادث، حتی اگر احتمال کمی برای رخ دادن آن وجود داشته باشد، پیشبینی لازم را بکند، چه رسد به حوادثی که یقینی باشند.
    </p>
    <p class="MsoNormal">
        پیامبران از حساب و کتاب پس از مرگ در قیامت خبرهایی دادهاند و بر این اساس برنامه و دستوراتی نیز برای عبور آسان و موفق از این جهان در اختیار ما گذاشتهاند. گروهی این خبرها را پذیرفته و گروهی منکر شدهاند. کسانی که پذیرفتهاند در شبانه روز دقایقی با خدا گفتوگو میکنند؛ نماز میخوانند؛ در سال یک ماه روزه میگیرند؛ از انجام برخی کارها که ضررش به خود انسان برمیگردد (مانند نوشیدن مشروبات الکلی، خوردن گوشت خوک و مصرف مواد مخدر) خودداری میکنند. حال بر فرض که قیامت و حساب و کتابی در کار نباشد، این افراد ضرری نکردهاند و چیزی را از دست ندادهاند؛ اما اگر حساب و کتابی باشد ( که با دلایلی که ذکر شد، حتمی است) افرادی که به سخن خدا و پیام انبیا توجه نکردند، چه خواهند کرد؟ آنها زندگانی ابدی و جاوید در آخرت را به هفتاد سال عمر دنیوی فروختهاند.
    </p>
    <p class="MsoNormal">
        پس عاقل کسی است که حتی اگر یقین به قیامت ندارد، خود را آمادۀ آخرت کند و هشدارهای انبیا را جدی بگیرد.
    </p>
    <p class="MsoNormal">
        امام رضا در گفتوگو با یکی از منکران معاد به او فرمود: «اگر نظر شما درست باشد ــ که چنین نیست ــ در این صورت ما و شما یکسان و برابریم؛ و نماز، روزه، عقیده و ایمان ما ضرر و زیانی به ما نمیرساند. ولی اگر حق با ما باشد ــ که چنین هست ــ در این صورت ما رستگار و سعادتمند میشویم؛ اما شما زیان کار شده، هلاک خواهید شد».1
    </p>
    <br><br>
    <p class="MsoStep">اندیشه و تحقیق</p>
    <p class="MsoNormal">1ــ تعدادی از کارهای نیک و تعدادی از گناهان را که در این دنیا قابل پاداش و مجازات نباشند، ذکر کنید.
    </p>
    <p class="MsoNormal">2ــ اگر در بحث وجود معاد، دلیلی جز خبر پیامبران نداشتید، آیا آن را میپذیرفتید؟ به چه دلیل؟
    </p>
    <p class="MsoNormal">3ــ رابطه میان «آفرینش استعدادها و سرمایههای مختلف در وجود انسان» و «ضرورت وجود معاد» را توضیح دهید.
    </p>
    <br><br>
    <p class="MsoStep">بیشتر بدانیم</p>
   
    <p class="MsoNormal">نصیحتی از حضرت علی</p>
    <p class="MsoNormal">
        آگاه باشید! هماکنون در روزگار آرزوهایید که مرگ را در پی دارد؛ پس هرکس در ایام آرزوها، پیش از فرا رسیدن مرگ، عمل نیکو انجام دهد، بهرهمند خواهد شد، و مرگ او را زیانی نمیرساند و آن کس که در روزهای آرزوها، پیش از فرا رسیدن مرگ کوتاهی کند، زیانکار و مرگ او زیانبار است. همانگونه که به هنگام ترس و ناراحتی برای خدا عمل میکنید، در روزگار خوشی و کامیابی نیز عمل کنید. آگاه باشید! هرگز چیزی مانند بهشت ندیدم که خواستاران آن در خواب غفلت باشند و نه چیزی مانند آتش جهنم که فراریان آن چنین در خواب فرو رفته باشند!
    </p>
    <p class="MsoNormal">نهج البلاغه، خطبه 28</p>
</body>

</html>
