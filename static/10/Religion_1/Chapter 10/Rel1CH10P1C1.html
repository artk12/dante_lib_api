
<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #87a5ff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 80%;
            margin: 50px auto;
        }

        .responsive-video {
            width: -webkit-fill-available;
            height: auto;
        }
        table {
            width: -webkit-fill-available;
            border-collapse: collapse;
            margin: 25px 0;
            font-size: clamp(1.0rem, 3vw, 2.5rem);
            text-align: right;
            color:white;
        }
        th, td {
            padding: 12px;
            border: 4px solid #464646;
            font-size: clamp(1.0rem, 3vw, 2.5rem);
        }
        table span{
            
            font-size: clamp(1.3rem, 3vw, 2.5rem);
            
        }
        .mathalign{
            
            text-align: left;
            
        }
        th {
            background-color: #722a85;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>

<body>

 

<p class="MsoBold">درس دهم</p>
<p class="MsoBold">یاری از نماز و روزه</p>
<br>

<p class="MsoNormal">
خدای مهربان برای زندگی ما انسانها برنامه‌ای تنظیم کرده که دربردارندۀ احکام و وظایف گوناگونی در ارتباط با خدا، خود، خانواده، جامعه و خلقت است. با عمل به این برنامه و احکام و دستورات آن، انسان میتواند در مسیر نزدیک شدن به خدا گام بردارد و به رستگاری در دنیا و آخرت برسد. اگرچه تمامی این احکام و دستورات در جهت مصلحت ما است؛ اما انسان دوست دارد حکمت و علت احکام الهی را بداند و با معرفت بیشتر دستورات الهی را انجام دهد. از این‌رو، خدای متعال برخی از فایده‌های مهمترین احکام خود را از طریق آیات قرآن کریم و سخنان معصومان به اطلاع ما رسانده است. در این درس با فایدۀ دو عمل مهم در زندگی هر فرد مسلمان، یعنی نماز و روزه آشنا می‌شویم و پاسخ سؤالات زیر را می‌یابیم:
</p>
<p class="MsoNormal">
1ــ چرا در هر روز، پنج بار به نماز می‌ایستیم؟<br>
2ــ حکمت روزه چیست؟ چرا یک فرد مسلمان باید روزه بگیرد؟<br>
3ــ احکام دیگر روزه کدام‌اند؟
</p>
<br><br>

<p class="MsoNormal">خداوند در آیات مختلفی، فایده‌های نماز و روزه را بیان فرموده است. دو فایدۀ نماز عبارت‌اند از: 1ــ یاد خدا، 2ــ دوری از گناه. مهمترین فایدۀ روزه نیز عبارت است از: تقوا. در این درس به فایدۀ دوم نماز که با فایدۀ روزه؛ یعنی تقوا ارتباط دارد، می‌پردازیم و این دو را با هم بررسی می‌کنیم. راستی، تقوا چیست؟ چرا قرآن کریم همواره مردم را دعوت به تقوا می‌کند؟</p>
<br><br>

<p class="MsoStep">تقوا</p>
<p class="MsoNormal">
برای اینکه حقیقت تقوا را دریابیم، ابتدا مثالی را که امیرمؤمنان علی بیان فرموده است، ذکر می‌کنیم. ایشان می‌فرماید:<br>
«َمثَل انسان‌های بی‌تقوا َمثَل سوارکارانی است که سوار بر اسب‌های چموش و سرکشی شده‌اند که لجام را پاره کرده و اختیار را از دست سوارکار گرفته‌اند؛ به بالا و پایین می‌پرند و عاقبت، سوارکار را در آتش می‌افکنند. اما َمثَل آدم‌های باتقوا، َمثَل سوارکارانی است که بر اسب‌های رام سوار شده‌اند و لجام اسب را در اختیار دارند و راه می‌پیمایند تا اینکه وارد بهشت شوند».2
</p>
<p class="MsoNormal">تفاوت اصلی میان این دو سوارکار که یکی به هلاکت می‌رسد و دیگری به رستگاری، در سرکشی و لجام‌گسیختگی اسب یکی از آنها، و رهوار و مطیع بودن اسب دیگری است.</p>
<p class="MsoNormal">این لجام‌گسیختگی و سرکشی در انسان بی‌تقوا و رهواری و مطیع بودن در انسان باتقوا به چه معناست؟</p>
<p class="MsoNormal">«تقوا» به معنای «حفاظت» و «نگهداری» است. انسان باتقوا خودنگهدار است و خود را از گناه حفاظت می‌کند؛ یعنی بر خودش مسلط است و زمام و لجام نفس خود را در اختیار دارد و نمی‌گذارد نفس با سرکشی او را در دره‌های هولناک گناه بیندازد. انسان باتقوا، می‌کوشد روزبه‌روز بر توانمندی خود بیفزاید تا اگر در شرایط گناه و معصیت قرار گرفت، آن قوت و نیرو او را حفظ کند و از آلودگی نگه دارد. اکنون این سؤال پیش می‌آید که چگونه تقوا را در خود به‌وجود آوریم که بتوانیم در مواقع خطر بر خود مسلط باشیم و از گناه دوری کنیم؟ قرآن کریم راه‌های متعددی برای کسب تقوا به ما نشان داده که در این درس به دو مورد مهم از آنها، یعنی «نماز» و «روزه» اشاره می‌کنیم.
</p>
<p class="MsoNormal">1ــ لجام: افسار</p>
<p class="MsoNormal">2ــ نهج‌البلاغه، خطبۀ 16</p>
<br><br>

<p class="MsoStep">نماز و بازدارندگی از گناه</p>
<p class="MsoNormal">
انسانی که پنج بار در طول روز نماز به پا می‌دارد، یاد خدا را در دل خود زنده می‌کند و حضور او را در جای‌جای زندگی احساس می‌کند. توجه به حضور خدا در زندگی و نظارت او بر اعمال، موجب می‌شود تا انسان دست به هر کاری نزند و از گناهان دوری کند. خداوند در قرآن کریم می‌فرماید:
</p>
<br><br>
<p class="MsoNormal">
    وَأَقِمِ الصَّلَاةَ إِنَّ الصَّلَاةَ تَنْهَى عَنِ الْفَحْشَاءِ وَالْمُنكَرِ<br>
    ونماز را بر پا دار که نماز از کار زشت و ناپسند باز می‌دارد<br>
    وَلَذِكْرُ اللَّهِ أَكْبَرُ<br>
    و قطعاً یاد خدا بالاتر است<br>
    وَاللَّهُ يَعْلَمُ مَا تَصْنَعُونَ<br>
    و خدا می‌داند چه می‌کنید.
    </p>
    <br>
<p class="MsoNormal">با این‌حال، برخی می‌گویند: «ما نماز می‌خوانیم اما تأثیر آن را کمتر در خود مشاهده می‌کنیم و معمولاً دست از رفتارهای قبلی بر نمی‌داریم. پس چگونه نماز بازدارندۀ انسان از زشتی‌ها و منکرات است؟»</p>
<p class="MsoNormal">شایسته است دقت کنیم که تأثیر نماز به تداوم و به میزان دقت و توجه ما بستگی دارد. چنان‌که اگر گفته شود هرکس درس بخواند، موفق می‌شود، طبیعتاً موفقیت همه یکسان نیست و به نحوه و کیفیت درس خواندن آنها بستگی دارد. بنابراین اگر نمازهای روزانۀ خود را ترک نکنیم و دقت و توجه خود را در نماز افزایش دهیم، از آن تأثیر خواهیم پذیرفت. نمی‌توان انتظار داشت خواندن چند رکعت نماز شتاب‌زده و بدون رعایت آداب، تأثیر چندانی در ما داشته باشد. اگر تلاش کنیم روزبه‌روز نماز را با کیفیت بهتر و رعایت آداب آن انجام دهیم، به زودی تأثیر آن را خواهیم دید. هرکدام از ما می‌توانیم این مورد را در میان اطرافیان و بستگان مشاهده کنیم و دریابیم افرادی که به نمازشان توجه بیشتری دارند، در مقایسه با کسانی که نماز نمی‌خوانند، یا نماز خود را شتاب‌زده و بدون رعایت آداب می‌خوانند، از منکرات بیشتری دوری می‌کنند.</p>
<p class="MsoNormal">اگر به زندانیان و خلافکاران جامعه نگاه کنیم، می‌بینیم که چنین مجرمانی کمتر از میان افراد نمازخوان هستند. همین موضوع نشان می‌دهد که نماز تأثیر خود را گذاشته و هرقدر با توجه و دقت بیشتر انجام شود، تأثیر آن بیشتر هم خواهد شد.</p>
<p class="MsoNormal">
امام صادق می‌فرماید: «هرکس می‌خواهد بداند آیا نمازش پذیرفته شده یا نه، باید ببیند که نماز، او را از گناه و زشتی باز داشته است یا نه. به هر مقدار که نمازش سبب دوری او از گناه و منکر شود، این نماز قبول شده است».1
</p>
<p class="MsoNormal">نتیجه اینکه: اگر می‌بینیم که با خواندن نماز در حال دور شدن از گناهان هستیم، معلوم می‌شود نمازمان مورد قبول خدا قرار گرفته و اگر نماز، ما را از گناه و زشتی باز ندارد، معلوم می‌شود که عیب و نقصی در نماز خواندن ما هست. باید جست‌وجو کنیم تا آن عیب را بیابیم و برطرف کنیم.</p>
<br><br>

<p class="MsoNormal">اگر نماز را کوچک نشماریم...</p>
<p class="MsoNormal">اگر نماز را کوچک نشماریم و نسبت به آنچه در نماز می‌گوییم و انجام می‌دهیم درک صحیح داشته باشیم، نه تنها از گناهان که حتی از برخی مکروهات هم به‌تدریج دور خواهیم شد. از این‌رو:</p>
<p class="Mso

Normal">اگر در انجام به موقع نماز بکوشیم، بی‌نظمی را از زندگی خود دور خواهیم کرد.</p>
<p class="MsoNormal">اگر در پنج نوبت با لباس و بدن پاکیزه به نماز بایستیم، آلودگی‌های ظاهری ما کمتر خواهد شد.</p>
<p class="MsoNormal">اگر شرط غصبی نبودن لباس و مکان نمازگزار را رعایت کنیم، کمتر به کسب درآمد از راه حرام متمایل خواهیم شد.</p>
<p class="MsoNormal">اگر هنگام گفتن تکبیر به بزرگی خداوند بر همه‌چیز توجه داشته باشیم، قدرت‌های دیگر در نظرمان کوچک خواهند شد و به آنان توجه نخواهیم کرد.</p>
<p class="MsoNormal">اگر در رکوع و سجود، عظمت خدا را در نظر داشته باشیم، در مقابل مستکبران خضوع و خشوع نخواهیم کرد.</p>
<p class="MsoNormal">اگر عبارت «اهـدنا الصـراط الـمسـتقـیم» را صادقانه از خداوند بخواهیم، به راه‌های انحرافی دل نخواهیم بست.</p>
<p class="MsoNormal">اگر عبارت «َغیِر الـَمغـضوِبَ عـلَیـِهمَ وَلا الـَّضاّلـیـَن» را با توجه بگوییم، خود را در زمرۀ کسانی که خدا بر آنها خشم گرفته یا راه را گم کرده‌اند، قرار نخواهیم داد. بنابراین؛ با تکرار درست آنچه در نماز می‌گوییم و انجام می‌دهیم به‌تدریج چنان تسلطی بر خود می‌یابیم که می‌توانیم در برابر منکرات بایستیم و از انجامشان خودداری کنیم.
</p>
<p class="MsoNormal">1ــ بحارالأنوار، مجلسی، ج82، ص198</p>
<br><br>

<p class="MsoStep">بررسی</p>
<p class="MsoNormal">فهم و درک درست اعمال زیر، انسان را در برابر چه گناهانی حفظ خواهد کرد؟</p>

<p class="MsoNormal">عبارات و اعمال نماز</p>

<p class="MsoNormal">1ــ خواندن سورۀ توحید</p>
<p class="MsoNormal">2ــ درود بر پیامبر در تشهد</p>
<p class="MsoNormal">3ــ دعای قنوت</p>
<p class="MsoNormal">4ــ حضور در نماز جماعت</p>
<p class="MsoNormal">5ــ گفتن عبارت «ِاّیاَكَ نَعبُد»</p>
<p class="MsoNormal">6ــ گفتن عبارت «ِایاك نستَعين»</p>
<br><br>

<p class="MsoStep">تکمیل احکام</p>
<p class="MsoNormal">در سال‌های قبل آموختیم که برای انجام نماز، لازم است بدن و لباس ما پاک باشد و در صورتی که به یکی از نجاسات آلوده باشد باید قبل از نماز پاک گردد.</p>
<p class="MsoNormal">بنابراین، لازم است هر مسلمانی نجاسات را بشناسد و راه پاک کردن اشیای نجس را بداند. توجه: همه چیز پاک است، مگر 11 چیز و آنچه در اثر برخورد با آنها نجس می‌شود. برخی از نجاسات عبارت‌اند از:</p>
<p class="MsoNormal">1ــ خون انسان و هر حیوانی که خون جهنده دارد.1</p>
<p class="MsoNormal">2 و 3ــ ادرار و مدفوع انسان و حیوان‌های حرام‌گوشتی که خون جهنده دارند.</p>
<p class="MsoNormal">4ــ مردار انسان و هر حیوانی که خون جهنده دارد.</p>
<p class="MsoNormal">5 و 6ــ سگ و خوک، زنده و مردۀ آنها نجس است.</p>
<p class="MsoNormal">7ــ کافر (یعنی کسی که به خدای یگانه اعتقاد ندارد).</p>
<p class="MsoNormal">8ــ شراب و هر مایع مستی‌آور، نجس است.2</p>
<p class="MsoNormal">همچنین لازم است بدانیم: نوشیدن شراب، چه کم و چه زیاد حرام است و در زمرۀ بزرگترین گناهان شمرده شده است. خداوند در قرآن دربارهٔ این عمل ناروا می‌فرماید:</p>
<p class="MsoNormal">
ای مردمی که ایمان آورده‌اید؛ به‌راستی شراب و قمار و بت‌پرستی و تیرک‌های بخت‌آزمایی، پلید و از کارهای شیطانی است. پس از آنها دوری کنید تا رستگار شوید. شیطان می‌خواهد با شراب و قمار بین شما دشمنی و کینه ایجاد کند و شما را از یاد خدا دور سازد و از نماز باز دارد.
</p>
<p class="MsoNormal">1ــ حیوانی که اگر رگ آن را ببرند، خون آن جستن کند، خون جهنده دارد.</p>
<p class="MsoNormal">2ــ برای آشنایی با سایر نجاسات به رساله مرجع تقلید خود مراجعه کنید.</p>
<br><br>

<p class="MsoStep">پاسخ سؤالات شما</p>
<p class="MsoNormal">مگر خدا به نماز ما نیاز دارد؟ پس برای چه باید نماز بخوانیم؟</p>
<p class="MsoNormal">اگر همۀ مردم روبه خورشید خانه بسازند، چیزی به خورشید اضافه نمی‌شود و اگر همۀ مردم پشت به خورشید خانه بسازند، چیزی از خورشید کم نمی‌شود. خورشید به مردم نیازی ندارد که رو به سوی او کنند. این انسان‌ها هستند که برای دریافت نور، سعی می‌کنند خانه‌های خود را روبه خورشید بسازند.</p>
<p class="MsoNormal">خدا هم به نماز ما هیچ نیازی ندارد؛ بلکه این ما هستیم که به نماز محتاجیم. در حقیقت دستور خدا برای برپا داشتن نماز تنها به نفع خود ماست و خداوند با امر به نماز خواندن خواهان رشد بندگان خود است.اما چرا ما به نماز محتاجیم؟</p>
<p class="MsoNormal">کمتر کسی است که در اثنای کار روزانه، لباسش، دست و صورتش، سر و پایش، و گاهی همۀ پیکرش، کثیف نشود و به تنظیف روزانۀ آنها نیازمند نگردد.</p>
<p class="MsoNormal">روح ما نیز در میدان زندگی روزانه به همین اندازه یا بیشتر در معرض آلودگی‌هاست؛ آلودگی به شهوت‌ها، هوس‌ها، خودخواهی‌ها و چشم و همچشمی‌ها، حسد و کینه و انتقام و صدها آلودگی دیگر.</p>
<p class="MsoNormal">این آلودگی‌ها روح را تیره می‌کند و ما را از مسیر قرب الهی دور می‌سازد و به دام شیطان و وسوسه‌های شیطانی می‌افکند.</p>
<p class="MsoNormal">بنابراین، باید همان‌طور که لباس و تن خود را می‌شوییم و پاکیزه می‌کنیم، دل و جان خود را هم شست‌وشو دهیم و پاکیزه کنیم.</p>
<p class="MsoNormal">
حضرت علی می‌فرماید: رسول خدا نماز را به چشمۀ آبی تشبیه کرده است که در برابر خانۀ کسی جریان داشته باشد و او هر شبانه روز، پنج مرتبه خود را در آن شست‌وشو دهد؛ پس هرگز آلودگی بر بدن او باقی نمی‌ماند.
</p>
<p class="MsoNormal">نهج‌البلاغه، خطبه 199</p>
<br><br>

<p class="MsoStep">اعمالی که تأثیر نماز را از بین می‌برند</p>
<p class="MsoNormal">توجه کنیم که برخی کارها اثر نماز را از بین می‌برند. باید بکوشیم آن کارها را از زندگی خود بیرون کنیم؛ مانند:</p>
<p class="MsoNormal">1ــ ناراحت کردن پدر و مادر</p>
<p class="MsoNormal">امام صادق فرمود: «فرزندی که از روی خشم به پدر و مادر خود نگاه کند ــ هرچند والدین در حق او کوتاهی و ظلم کرده باشند ــ نمازش از سوی خدا پذیرفته نیست».1</p>
<p class="MsoNormal">2ــ غیبت کردن</p>
<p class="MsoNormal">پیامبر اکرم به ابوذر فرمود: «هرکس غیبت مسلمانی را کند، تا چهل روز نماز و روزه‌اش قبول نمی‌شود؛ مگر اینکه فرد غیبت‌شده، او را ببخشد».2 و 3</p

>
<br><br>


<p class="MsoNormal">1ـــ اصول کافی، کلینی، ج 4، ص 50</p>
<p class="MsoNormal">2ــ جامع السـعادات، ملا مهدی نراقی، ج2، ص234</p>
<p class="MsoNormal">
3ــ در انجام عباداتی مانند نماز، دو دسته شرط وجود دارد: یکی شرط صحت و دیگری شرط کمال؛ مثلاً اگر کسی واجبات نماز را درست انجام دهد، نمازش صحیح است؛ یعنی شرایط صحت را دارد و لازم نیست آن را دوباره بخواند. اما برای اینکه این نماز در او اثر داشته باشد و او را از گناهان باز دارد باید شرایط دیگری را هم رعایت کند که به آن شرط کمال می‌گویند، مثل اینکه با دقت و توجه نماز بخواند. مقصود از قبول شدن یا قبول نشدن در این احادیث، همان داشتن یا نداشتن شرط کمال است. بنابراین کسی نمی‌تواند به بهانۀ اینکه غیبت کسی را کرده است، نمازش را تا مدتی نخواند.
</p>
<br><br>
<p class="MsoStep" style="opacity: 0.6;">بیشتر بدانیم</p>
<p class="MsoNormal">دو رکعت عشق!</p>
<p class="MsoNormal">ایام عملیات قدس بود که در اورژانس، رزمنده‌ای را آوردند که هر دو دست او قطع شده بود. وقتی او را برای اتاق عمل آماده می‌کردند، ایشان را روی برانکارد گذاشتند تا به اتاق عمل ببرند. مسئول تعاون آمد تا از این رزمنده سؤالاتی بپرسد. ولی چشمانش را بسته بود و جواب نمی‌داد. همگی فکر کردیم شاید شهید شده باشد. به دنبال آن بودیم که مقدمات کار را جهت آزمایش ضربان قلب و احتمالاً انتقال وی به سردخانه آماده کنیم. ناگهان دیدیم که چشمانش را باز کرد و با متانت خاصی گفت: برادر! ببخشید که جواب شما را ندادم؛ چون فکر می‌کردم اگر به اتاق عمل بروم شاید وقت زیادی طول بکشد؛ نمازم قضا می‌شود. آن موقع که شما سؤال کردید مشغول خواندن نماز بودم.
</p>
<br><br>
<p class="MsoStep">روزه و تقویت تقوا</p>
<p class="MsoNormal">
میزان موفقیت انسان در رسیدن به هدف‌های بزرگ، به میزان تسلط او بر خویش، خودنگهداری و «تقوا» بستگی دارد و هرقدر هدف بزرگ‌تر باشد، تقوای بیشتری می‌طلبد.
روانشناسان، کارهایی را برای تقویت اراده و تسلط بر خود پیشنهاد می‌کنند تا افراد بتوانند به موفقیت در برنامه‌هایی مانند درس، ورزش، کسب و کار و مانند آن برسند. خداوند، انسان را به عملی راهنمایی می‌کند که اگر آن را به‌درستی انجام دهد، چنان تسلطی بر خود پیدا می‌کند که می‌تواند موانع درونی را کنار بزند و گام‌های موفقیت به سوی برترین هدف‌های زندگی را به‌خوبی بردارد. این عمل، «روزه» است.
</p>
<p class="MsoNormal">
روزه، مصداق کامل تمرین صبر و پایداری در برابر خواهش‌های دل است. کسی که یک ماه گرسنگی روزانه را تحمل کند و در عین حال که میل به آب و غذا دارد، به‌سوی آن نرود؛ کسی که یک ماه چشم خود را از گناه حفظ کند؛ زبان خود را از دروغ و غیبت نگه دارد؛ گوش خود را از شنیدن بدی‌ها بازدارد؛ خوش‌رفتاری با مردم را تمرین کند؛ و از حجاب و پوشش خود به خوبی مراقبت کند؛ بکوشد به دیگران ستم نکند و مردم را از خود نرنجاند و مواظب باشد غذای سحری و افطاری او از درآمد پاک و حلال باشد، چنین کسی، پس از یک ماه، به تسلطی بر خود می‌رسد که قبل از ماه رمضان آن تسلط را نداشته است و اگر هر سال یک ماه این عمل را تکرار کند، سال به سال باتقواتر می‌شود. چنین فردی کم‌کم به جایی می‌رسد که احساس می‌کند که هر کاری را که خداوند دستور داده است، می‌تواند به آسانی انجام دهد و احساس سختی نمی‌کند.
</p>

<br><br>
<p class="MsoNormal">
    يَا أَيُّهَا الَّذِينَ آمَنُوا<br>
    ای کسانی که ایمان آورده‌اید،<br>
    </p>
    <br>
    <p class="MsoNormal">
    كُتِبَ عَلَيْكُمُ الصِّيَامُ<br>
    روزه بر شما مقرر شده است<br>
    </p>
    <br>
    <p class="MsoNormal">
    كَمَا كُتِبَ عَلَى الَّذِينَ مِنْ قَبْلِكُمْ<br>
    همانگونه که بر کسانی که پیش از شما بودند، مقرر شده بود<br>
    </p>
    <br>
    <p class="MsoNormal">
    لَعَلَّكُمْ تَتَّقُونَ<br>
    باشد که تقوا پیشه کنید.<br>
    </p>

</p>
<br><br>
<p class="MsoNormal">1ــ سورۀ بقره، آیۀ 183</p>
<br><br>

<p class="MsoStep">بررسی</p>
<p class="MsoNormal">رسول خدا می‌فرماید: «چه بسا روزه‌داری که جز گرسنگی و تشنگی چیزی نصیب او نمی‌شود».2</p>
<p class="MsoNormal">مقصود پیامبر گرامی از این سخن چیست؟</p>
<br>
<p class="MsoNormal">2ــ امالی، شـیخ طوسی، ص 661</p>
<br><br>

<p class="MsoStep">احکام روزه</p>
<p class="MsoNormal">1ــ نُه چیز روزه را باطل می‌کند که برخی از آنها عبارت‌اند از: خوردن و آشامیدن، دروغ بستن بر خدا و پیامبر و جانشینان پیامبر، رساندن غبار غلیظ به حلق، فرو بردن تمام سر در آب، استمناء، باقی ماندن بر جنابت تا اذان صبح.1</p>
<br><br>

<p class="MsoStep">فعالیت کلاسی</p>
<p class="MsoNormal">با مراجعه به رسالۀ توضیح‌المسائل، عبارت‌های زیر را تکمیل کنید.</p>
<p class="MsoNormal">اگر روزه‌دار سهواً چیزی بخورد یا بیاشامد، روزه‌اش ........................</p>
<p class="MsoNormal">اگر روزه‌دار، چیزی را که لای دندانش مانده ........................ روزه‌اش باطل می‌شود.</p>
<p class="MsoNormal">روزه‌دار ........................ غبار غلیظ و دود سیگار و تنباکو و مانند آنها را به حلقش برساند.</p>
<p class="MsoNormal">استفراغ روزه را باطل نمی‌کند، مگر اینکه ........................</p>

<br><br><br><br>
<p class="MsoNormal">2ــ کسی که غسل بر او واجب است، اگر عمداً تا اذان صبح غسل نکند یا اگر وظیفه‌اش تیمم است، عمداً تیمم نکند، نمی‌تواند روزه بگیرد. البته اگر سهل‌انگاری کند و غسل نکند تا وقت تنگ شود، می‌تواند با تیمم روزه بگیرد و روزه‌اش صحیح است؛ اما در مورد غسل نکردن، معصیت کرده است.</p>
<p class="MsoNormal">3ــ اگر کسی به علت عذری مانند بیماری نتواند روزه بگیرد و بعد از ماه رمضان عذر او برطرف شود و تا رمضان آینده عمداً قضای روزه‌اش را نگیرد، باید هم روزه را قضا کند و هم برای هر روز یک مُدّ (تقریباً 750 گرم) گندم و جو و مانند آنها به فقیر بدهد.</p>
<p class="MsoNormal">4ــ اگر کسی روزۀ ماه رمضان را عمداً نگیرد، باید هم قضای آن را به جا آورد و هم «کفاره» بدهد؛ یعنی برای هر روز، دو ماه روزه بگیرد (که یک ماه آن باید پشت سرهم باشد) یا به شصت فقیر طعام بدهد (به هر فقیر یک مُدّ).</p>
<p class="MsoNormal">5ــ اگر کسی به چیز حرامی روزۀ خود را باطل کند؛ مثلاً دروغی را به خدا نسبت دهد، کفارۀ جمع بر او واجب می‌شود. یعنی باید هر دو کفارۀ یادشده را انجام بدهد. البته اگر هر دو برایش ممکن نباشد، می‌تواند هرکدام را که ممکن است، انجام دهد.</p>
<p class="MsoNormal">1ــ برای آشنایی با سایر مبطلات روزه، به رساله مرجع تقلید خود مراجعه کنید.</p>
<br><br>

<p class="MsoStep">وظیفۀ شخص مسافر:</p>
<p class="MsoNormal">کسی که سفر می‌رود، اگر شرط‌های زیر را داشته باشد، باید نمازش را شکسته بخواند و نباید روزه بگیرد:</p>
<p class="MsoNormal">الف) رفتن او بیشتر از 4 فرسخ شرعی (حدود 22.5 کیلومتر)

 و مجموعۀ رفت و برگشت او بیشتر از 8 فرسخ باشد.</p>
<p class="MsoNormal">ب) بخواهد کمتر از ده روز در جایی که سفر کرده، بماند. پس کسی که می‌خواهد ده روز و بیشتر در محلی که سفر کرده است، بماند، باید نمازش را کامل بخواند و روزه‌اش را هم بگیرد.</p>
<p class="MsoNormal">ج) برای انجام کار حرام سفر نکرده باشد؛ مثلاً اگر به قصد ستم به مظلوم یا همکاری با یک ظالم در ظلم او سفر کند، باید روزه‌اش را بگیرد. اگر فرزند با نهی پدر و مادر به سفری برود که آن سفر بر او واجب نبوده است، باید نماز را تمام بخواند و روزه‌اش را بگیرد.</p>
<br><br>
<p class="MsoStep">اندیشه و تحقیق</p>
<br><p class="MsoNormal">دربارۀ مسائل زیر به توضیح‌المسائل مرجع تقلید خود مراجعه کنید و پاسخ آن را به دست آورید.</p>
<br><p class="MsoNormal">اگر مسافر پیش از ظهر به وطنش یا به جایی که می‌خواهد ده روز در آنجا بماند، برسد، در چه صورتی باید روزه بگیرد و در چه صورتی نباید روزه بگیرد؟<br></p>
<br><p class="MsoNormal">اگر مسافری که صبح حرکت کرده است، بعدازظهر به وطن یا به جایی که می‌خواهد ده روز بماند برسد، وظیفه‌اش چیست؟<br></p>
<br><p class="MsoNormal">اگر کسی که روزه است، بعدازظهر مسافرت کند، وظیفه‌اش نسبت به روزۀ آن روز چیست؟<br></p>
<br><p class="MsoNormal">اگر کسی که روزه گرفته، پیش از ظهر مسافرت کند و بخواهد به بیش از چهار فرسخ برود، وظیفه‌اش چیست؟<br></p>
<br><br>

<p class="MsoStep">پیشنهاد</p>
<p class="MsoNormal">دربارۀ آثار و فواید بهداشتی روزه تحقیق کنید و نتیجۀ آن را در کلاس گزارش نمایید. برای این تحقیق می‌توانید به کتاب‌های زیر مراجعه کنید:</p>
<p class="MsoNormal">1ــ اولین دانشگاه و آخرین پیامبر، دکتر پاک‌نژاد</p>
<p class="MsoNormal">2ــ فلسفۀ روزه برای جوانان، اسداللّٰه محمدینیا</p>
<p class="MsoNormal">3ــ اهمیت پزشکی روزه در سلامت انسان، حبیب‌اللّٰه جعفری</p>
<p class="MsoNormal">4ــ اهمیت روزه از نظر علم روز، احمد صبور اردوبادی</p>
<br><br>





</body>


</html>
