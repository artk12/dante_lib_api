<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            opacity: 0.7;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #badaff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 300px;
            margin: 50px auto;
        }

        .responsive-video {
            width: -webkit-fill-available;
            height: auto;
        }
    
    table {
        width: -webkit-fill-available;
        border-collapse: collapse;
        margin: 25px 0;
        font-size: clamp(1.0rem, 3vw, 2.5rem);
        text-align: right;
        color:white;
    }
    th, td {
        padding: 12px;
        border: 4px solid #464646;
        font-size: clamp(1.0rem, 3vw, 2.5rem);
    }
    table span{
        
        font-size: clamp(1.3rem, 3vw, 2.5rem);
        
    }
    .mathalign{
        
        text-align: left;
        
    }
    th {
        background-color: #722a85;
    }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>

<body>
    <p class="MsoBold">فصل ۲</p>
    <p class="MsoBold">گوارش و جذب مواد</p>
    <p class="MsoNormal">غذا خوردن یکی از لذت‌های زندگی است؛ اما فراتر از آن، غذایی که می‌خوریم، در گذر از دستگاه گوارش به شکلی در می‌آید که می‌تواند مواد و انرژی لازم برای سالم ماندن، درست عملکردن و رشد و نمو یاخته‌های بدن را فراهم کند. البته غذای نامناسب و یا اضافه بر نیاز، مشکلاتی را برای بدن ایجاد می‌کند. اضافه وزن و چاقی، یکی از مسائلی است که سلامت جمعیت کنونی و آیندهٔ ما را به خطر می‌اندازد. بدن ما چگونه انواع غذاها را برای ورود به یاخته‌ها آماده می‌کند؟ اضافه وزن چگونه به‌وجود می‌آید و چه مشکلاتی را برای بدن ایجاد می‌کند؟ چرا برخی افراد با اینکه غذای کافی و گوناگون می‌خورند، دچار کمبود مواد مغذی هستند؟ گوارش در سایر جانداران چه شباهت‌ها و تفاوت‌هایی با گوارش انسان دارد؟ برای پاسخ به این پرسش‌ها، با دستگاه گوارش آشنا می‌شویم و عملکرد آن را در انسان و برخی جانوران بررسی می‌کنیم.</p>
    
    <br>

    

    <p class="MsoBold"> گفتار 1 : ساختار و عملکرد لولهٔ گوارش  </p>
    <p class="MsoNormal">در گذشته آموختید دستگاه گوارش از لولهٔ گوارش و اندام‌های دیگر مرتبط با آن تشکیل شده است. لولهٔ گوارش چه قسمت‌هایی دارد؟</p>
    <p class="MsoNormal">لولهٔ گوارش، لولهٔ پیوسته‌ای است که از دهان تا مخرج ادامه دارد. در قسمت‌هایی از لوله گوارش ماهیچه‌های حلقوی به نام بنداره (اسفنکتر) وجود دارد. بنداره‌ها در تنظیم عبور مواد نقش دارند.</p>
    <p class="MsoNormal">غده‌های بزاقی؛ پانکراس (لوزالمعده)، کبد (جگر) و کیسهٔ صفرا با لولهٔ گوارش مرتبط‌اند و در گوارش غذا نقش دارند.</p>

   
    <br>

    <p class="MsoStep">ساختار لولهٔ گوارش</p>
    <p class="MsoNormal">دیوارۀ بخش‌های مختلف لولهٔ گوارش، ساختاری تقریباً مشابه دارند. این لوله از خارج به داخل، چهار لایه دارد: لایۀ بیرونی، ماهیچه‌ای، زیرمخاطی و مخاطی. هر لایه، از انواع بافت‌ها تشکیل شده است. در همۀ این لایه‌ها بافت پیوندی سست وجود دارد. لایۀ بیرونی در ناحیۀ شکمی بخشی از صفاق است. صفاق پرده‌ای است که اندام‌های درون شکم را به هم وصل می‌کند.</p>
    <br>
    <p class="MsoNormal">لایۀ ماهیچه‌ای در دهان، حلق، ابتدای مری و بندارۀ خارجی مخرج از نوع مخطط است. این لایه در بخش‌های دیگر لولۀ گوارش شامل یاخته‌های ماهیچه‌ای صاف است که به شکل حلقوی و طولی سازمان یافته‌اند. دیوارۀ معده یک لایۀ ماهیچه‌ای مورّب نیز دارد.</p>
    <br>
    <p class="MsoNormal">زیرمخاط (لایۀ زیرمخاطی) موجب می‌شود مخاط، روی لایۀ ماهیچه‌ای بچسبد و به راحتی روی آن بلغزد یا چین بخورد. در لایۀ ماهیچه‌ای و زیر مخاط، شبکه‌ای از یاخته‌های عصبی وجود دارد.</p>
    <br>
    <p class="MsoNormal">مخاط (لایۀ مخاطی) یاخته‌هایی از بافت پوششی دارد که در بخش‌های مختلف لولۀ گوارش، کارهای متفاوتی مثل جذب و ترشح را انجام می‌دهند.</p>

    <p class="MsoStep">حرکات لولۀ گوارش</p>
    <p class="MsoNormal">انقباض ماهیچه‌های دیوارۀ لولۀ گوارش، حرکات منظمی را در آن به‌وجود می‌آورد. لولۀ گوارش، دو حرکت کرمی و قطعه‌قطعه‌کننده دارد.</p>
    <br>
    <p class="MsoNormal">در حرکات کرمی، ورود غذا لولۀ گوارش را گشاد و یاخته‌های عصبی دیوارۀ لوله را تحریک می‌کند. یاخته‌های عصبی، ماهیچه‌های دیواره را به انقباض وادار می‌کنند. در نتیجه، یک حلقۀ انقباضی در لوله ظاهر می‌شود که غذا را به حرکت در می‌آورد. حرکات کرمی نقش مخلوط‌کنندگی نیز دارند؛ به ویژه وقتی که حرکت محتویات لوله با برخورد به یک بنداره، متوقف شود؛ مثل وقتی که محتویات معده به پیلور برخورد می‌کنند. پیلور بندارۀ بین معده و رودۀ باریک است. در این حالت، حرکات کرمی فقط می‌توانند محتویات لوله را مخلوط کنند.</p>
    <br>
    <p class="MsoNormal">در حرکات قطعه‌قطعه‌کننده، بخش‌هایی از لوله به صورت یک در میان منقبض می‌شوند. سپس این بخش‌ها از حالت انقباض خارج و بخش‌های دیگر منقبض می‌شوند. تداوم این حرکات در لولۀ گوارش موجب می‌شود محتویات لوله، ریزتر و بیشتر با شیره‌های گوارشی مخلوط شوند.</p>
    
    <p class="MsoSub">فعالیت ۱</p>
    <p class="MsoNormal"> مری یک گوسفند یا گاو را تهیه و لایه‌های آن را مشاهده کنید.</p>
    <br>
    <p class="MsoBold">گوارش غذا</p>
    <p class="MsoNormal">دستگاه گوارش طی فرایند گوارش مکانیکی، غذا را آسیاب می‌کند و با فرایند گوارش شیمیایی، مولکول‌های بزرگ را به مولکول‌های کوچک تبدیل می‌کند. این فرایندها چگونه انجام می‌شوند؟ چه عواملی در آنها نقش دارند؟</p>
    <br>    

    <p class="MsoStep">گوارش در دهان</p>
    <p class="MsoNormal">با ورود غذا به دهان، جویدن غذا و گوارش مکانیکی آن آغاز می‌شود. آسیاب‌شدن غذا به ذره‌های بسیار کوچک برای فعالیت بهتر آنزیم‌های گوارشی، و اثر بزاق بر آن لازم است. سه جفت غدۀ بزاقی بزرگ و غده‌های بزاقی کوچک، بزاق ترشح می‌کنند. بزاق، ترکیبی از آب، یون‌ها، انواعی از آنزیم‌ها و موسین است. آنزیم آمیلاز بزاق به گوارش نشاسته کمک می‌کند. لیزوزیم، آنزیمی است که در از بین بردن باکتری‌های درون دهان نقش دارد. موسین، گلیکوپروتئینی است که آب فراوانی جذب و مادۀ مخاطی ایجاد می‌کند. مادۀ مخاطی دیوارۀ لولۀ گوارش را از خراشیدگی حاصل از تماس غذا یا آسیب شیمیایی (بر اثر اسید یا آنزیم) حفظ می‌کند و ذره‌های غذایی را به هم می‌چسباند و آنها را به تودۀ لغزندهای تبدیل می‌کند.</p>
    <br>
    <p class="MsoStep">بلع غذا</p>
    <p class="MsoNormal">هنگام بلع با فشار زبان، تودۀ غذا به عقب دهان و داخل حلق رانده می‌شود. با رسیدن غذا به حلق، بلع به شکل غیرارادی، ادامه پیدا می‌کند. همان طور که میدانید حلق را به چهارراه تشبیه می‌کنند. با استفاده از شکل 7ــ الف، توضیح دهید هنگام بلع چگونه راه‌های دیگر حلق بسته می‌شوند؟</p>
    <br>
    <p class="MsoNormal">در ادامه دیوارۀ ماهیچهای حلق منقبض میشود و حرکت کرمی آن، غذا را به مری می‌راند. حرکت کرمی در مری ادامه پیدا میکند و با شل‌شدن بندارۀ انتهای مری، غذا وارد معده میشود. غده‌های مخاط مری، مادۀ مخاطی ترشح میکنند تا حرکت غذا آسانتر شود.</p>
    <br>
    <p class="MsoStep">گوارش در معده</p>
    <p class="MsoNormal">معده، بخش کیسه‌ای‌شکل لولۀ گوارش است. دیوارۀ معده، چین‌خوردگی‌هایی دارد که با پرشدن معده باز می‌شوند تا غذای بلع‌شده در آن انبار شود. گوارش غذا در معده در اثر شیرۀ معده و حرکات آن انجام میشود. در پایان گوارش در معده مخلوط حاصل از گوارش که کیموس نام دارد، با باز شدن بندارۀ پیلور وارد ابتدای رودۀ باریک میشود.</p>
    <br>
    <p class="MsoNormal">شیرۀ معده: یاخته‌های پوششی مخاط معده در بافت پیوندی زیرین فرو رفته‌اند و حفره‌های معده را به وجود می‌آورند. مجاری غده‌های معده، به این حفره‌ها راه دارند. یاخته‌های پوششی سطحی مخاط معده و برخی از یاخته‌های غده‌های آن، ماده مخاطی فراوان ترشح می‌کنند که به شکل لایۀ ژل‌های چسبناکی، مخاط معده را می‌پوشاند. یاخته‌های پوششی سطحی، بیکربنات (HCO₃⁻) نیز ترشح می‌کنند که لایۀ ژل‌های حفاظتی را قلیایی می‌کند. به این ترتیب سد حفاظتی محکمی در مقابل اسید و آنزیم به وجود می‌آید.</p>
    <br>
    <p class="MsoNormal">یاخته‌های اصلی غده‌ها، آنزیم‌های معده را ترشح می‌کنند. پیش‌ساز پروتئازهای معده را به طور کلی پپسینوژن می‌نامند. پپسینوژن بر اثر کلریدریک اسید به پپسین تبدیل می‌شود. پپسین خود با اثر بر پپسینوژن، تولید پپسین را بیشتر می‌کند. آنزیم پپسین، پروتئین‌ها را به مولکول‌های کوچک‌تر تجزیه می‌کند. یاخته‌های کناری غده‌های معده، کلریدریک اسید و عامل (فاکتور) داخلی معده ترشح می‌کنند. عامل داخلی معده، برای ورود ویتامین B₁₂ به یاخته‌های رودۀ باریک ضروری است. اگر این یاخته‌ها تخریب شوند یا معده برداشته شود، علاوه بر ساخته نشدن کلریدریک اسید، فرد به کم‌خونی خطرناکی دچار می‌شود؛ زیرا ویتامین B₁₂ که برای ساختن گویچه‌های قرمز در مغز استخوان لازم است، جذب نمی‌شود و زندگی فرد به خطر می‌افتد.</p>
    <br>

<br>


<p class="MsoNormal">با ورود غذا، معده اندکی انبساط می‌یابد و انقباض‌های معده، آغاز می‌شوند. این انقباض‌ها غذا را با شیرۀ معده می‌آمیزند که نتیجۀ آن تشکیل کیموس معده است. همان‌طور که گفتیم با باز شدن بندارۀ پیلور، کیموس وارد دوازدهه می‌شود.</p>
<br>
<p class="MsoStep">برگشت اسید معده (ریفلاکس)</p>
<p class="MsoNormal">اگر انقباض بندارۀ انتهایی مری کافی نباشد، فرد دچار برگشت اسید می‌شود. در این حالت مخاط مری به تدریج، آسیب می‌بیند؛ زیرا حفاظت دیوارۀ آن به اندازۀ معده و رودۀ باریک نیست. سیگار کشیدن، الکل، رژیم غذایی نامناسب و استفاده بیش از اندازه از غذاهای آماده، تنش و اضطراب، از عوامل برگشت اسید معده‌اند.</p>
<br>

<p class="MsoWarning">بیشتر بدانید</p>
<p class="MsoNormal">فرصت‌شناسی یک پژوهشگر: دکتر بومون در قرن 19 میادی، جوانی را درمان کرد که پهلویش با گلوله سوراخ شده بود. طی التیام زخم، سوراخ کوچکی در بدن جوان باقی ماند که داخل معده را نشان میداد. بومون از این سوراخ، چین‌های سطح معده و مادۀ مخاطی روی سطح آن را مشاهده و با لوله‌ای لاستیکی مقداری از اسید معده را خارج کرد. او با آزمایش غذاهای گوناگون، نتیجه گرفت معده با ترشح اسید، به غذای بلع شده پاسخ میدهد. بومون نتایج آزمایشهای خود را در کتابی منتشر کرد.</p>


<p class="MsoWarning">بیشتر بدانید</p>
<p class="MsoNormal">زخم پپتیک</p>
<p class="MsoNormal">ترشح بیش از حد اسید و آنزیم در شیرۀ گوارشی و کاهش توانایی سد حفاظتی مادۀ مخاطی در مخاط معده یا دوازدهه، زخم پپتیک ایجاد می‌کند. بسیاری از افراد مبتلا به زخم پپتیک، عفونت مزمن ناشی از نوعی باکتری به نام هلیکوباکتر پیلوری دارند. این باکتری می‌تواند سد حفاظتی مادۀ مخاطی را تخریب کند. از علائم این بیماری، احساس درد در بخش بالایی معده است که ممکن است تا چند ساعت پس از خوردن غذا ادامه پیدا کند. تنش مداوم، سیگار کشیدن، الکل و برخی داروها مانند آسپرین نیز مادۀ مخاطی را تخریب می‌کنند.</p>

<br>
<p class="MsoSub">فعّالیت ۲</p>
<p class="MsoNormal">آزمایشی طراحی کنید که نشان دهد آنزیم‌ها در دمای ویژه‌ای فعّالیت می‌کنند.</p>
<br>
<p class="MsoBold">گوارش در رودۀ باریک</p>
<p class="MsoNormal">کیموس به تدریج وارد رودۀ باریک می‌شود تا مراحل پایانی گوارش به ویژه در دوازدهه انجام شود. صفرا، شیره‌های روده و لوزالمعده که به دوازدهه می‌ریزند به کمک حرکات روده، در گوارش نهایی کیموس نقش دارند (شکل 10).</p>
<br>
<p class="MsoStep">حرکت‌های رودۀ باریک</p>
<p class="MsoNormal">حرکت‌های رودۀ باریک، علاوه‌بر گوارش مکانیکی و پیش بردن کیموس در طول روده، کیموس را در سراسر مخاط روده می‌گستراند تا تماس آن با شیره‌های گوارشی و نیز یاخته‌های پوششی مخاط، افزایش یابد.</p>
<br>
<p class="MsoStep">شیرۀ روده</p>
<p class="MsoNormal">رودۀ باریک این شیرۀ را ترشح می‌کند. شیرۀ روده شامل موسین، آب، یون‌های مختلف از جمله بیکربنات و آنزیم است.</p>
<br>

<p class="MsoStep">صفرا</p>
<p class="MsoNormal">کبد، صفرا را می‌سازد. صفرا آنزیم ندارد و ترکیبی از نمک‌های صفراوی، بیکربنات، کلسترول و فسفولیپید است. صفرا به دوازدهه می‌ریزد و به گوارش چربی‌ها کمک می‌کند. همچنین بیکربنات صفرا به خنثی کردن حالت اسیدی کیموس معده کمک می‌کند. گاهی ترکیبات صفرا در کیسه صفرا رسوب می‌کنند و سنگ ایجاد می‌شود. رژیم غذایی پرچرب در ایجاد سنگ کیسهٔ صفرا نقش دارد (شکل 11).</p>
<br>
<p class="MsoStep">شیرۀ لوزالمعده</p>
<p class="MsoNormal">آنزیم‌ها و بیکربنات لوزالمعده به دوازدهه می‌ریزند. لوزالمعده، آنزیم‌های لازم برای گوارش شیمیایی انواع مواد را تولید می‌کند. پروتئازهای لوزالمعده درون رودۀ باریک فعّال می‌شوند. بیکربنات اثر اسید معده را خنثی می‌کند. به این ترتیب دیوارۀ دوازدهه از اثر اسید حفظ و محیط مناسب برای فعالیت آنزیم‌های لوزالمعده فراهم می‌شود.</p>
<br>

<p class="MsoSub">فعّالیت ۳</p>
<p class="MsoNormal">آزمایشی طراحی کنید که نشان دهد آنزیم پپسین در حضور کلریدریک اسید، پروتئین سفیدۀ تخم مرغ را گوارش می‌دهد. توجه کنید که آنزیم‌ها در دمای ویژۀ فعّالیت می‌کنند.</p>
<br>


<p class="MsoStep">گوارش کربوهیدرات‌ها</p>
<p class="MsoNormal">رژیم غذایی ما شامل انواع گوناگون کربوهیدرات‌هاست. مونوساکاریدها بدون گوارش جذب می‌شوند. دی‌ساکاریدها و پلی‌ساکاریدها برای جذب شدن باید گوارش یابند و به مونوساکارید تبدیل شوند. آنزیم‌های گوارشی با واکنش آب‌کافت (هیدرولیز)، مولکول‌های درشت را به مولکول‌های کوچک تبدیل می‌کنند. در آب‌کافت همراه با مصرف آب، پیوند بین مولکول‌ها شکسته می‌شود. شکل 12 واکنش آب‌کافت را در تبدیل دی‌ساکارید به مونوساکارید نشان می‌دهد.</p>
<br>
<p class="MsoNormal">دستگاه گوارش ما آنزیم مورد نیاز برای گوارش همۀ کربوهیدرات‌ها را نمی‌سازد، مثلاً آنزیم موردنیاز برای تجزیۀ سلولز را نمی‌سازد.</p>
<br>
<p class="MsoStep">گوارش پروتئین‌ها</p>
<p class="MsoNormal">پپسین گوارش پروتئین‌ها را در معده آغاز می‌کند. در رودۀ باریک در نتیجۀ فعالیت پروتئازهای لوزالمعده و آنزیم‌های رودۀ باریک، پروتئین‌ها به آمینواسیدها، تجزیه می‌شوند.</p>
<br>
<p class="MsoStep">گوارش تری‌گلیسریدها</p>
<p class="MsoNormal">فراوان‌ترین لیپیدهای رژیم غذایی، تری‌گلیسریدها هستند. آنزیم لیپاز، تری‌گلیسریدها را به واحدهای سازندۀ آن تجزیه می‌کند. صفرا و حرکات مخلوط‌کنندۀ رودۀ باریک موجب ریز شدن چربی‌ها می‌شوند. گوارش چربی‌ها، بیشتر در اثر فعّالیت لیپاز لوزالمعده در دوازدهه انجام می‌شود.</p>

<br><br>
<p class="MsoStep">بیشتر بدانید</p>
<table class="MsoTable">
    <tr>
        
    </tr>
    <tr>
        <th style="background-color: #381d3a;" colspan="3">آنزیم‌های شیرۀ لوزالمعده و کار آنها</th>
    </tr>
    <tr>
        <th>نام آنزیم</th>
        <th>مولکول مورد اثر</th>
        <th>نتیجۀ کار آنزیم</th>
    </tr>
    <tr>
        <td>تریپسین</td>
        <td>پروتئین</td>
        <td>تشکیل پپتید</td>
    </tr>
    <tr>
        <td>کربوکسی پپتیداز</td>
        <td>پروتئین و پپتید</td>
        <td>جدا کردن آمینواسید از انتهای زنجیره</td>
    </tr>
    <tr>
        <td>لیپاز</td>
        <td>لیپید (چربی)</td>
        <td>ایجاد گلیسرول و اسید چرب</td>
    </tr>
    <tr>
        <td>فسفولیپاز</td>
        <td>فسفولیپید</td>
        <td>جدا کردن اسید چرب از فسفولیپید</td>
    </tr>
    <tr>
        <td>آمیلاز</td>
        <td>نشاسته، گلیکوژن، تری‌ساکارید</td>
        <td>دی‌ساکارید، تری‌ساکارید</td>
    </tr>
    <tr>
        <td>نوکلئاز</td>
        <td>نوکلئیک اسیدها مانند DNA</td>
        <td>تبدیل به واحدهای سازنده</td>
    </tr>
</table>
<br><br>
<p class="MsoWarning">بیشتر بدانید</p>
<p class="MsoNormal">مشاهدۀ درون دستگاه گوارش</p>
<p class="MsoNormal">با استفاده از درون‌بینی (آندوسکوپی؛ آندو به‌معنای درون و اسکوپ به‌معنای دیدن) می‌توان درون مری، معده و دوازدهه را مشاهده کرد. درون‌بین (آندوسکوپ /Endoscope) لوله‌ای باریک و انعطاف‌پذیر با دوربینی بر یک سر آن است. درون‌بینی برای تشخیص زخم‌ها، سرطان و عفونت به کار می‌رود. درون‌بین در نمونه‌برداری نیز استفاده می‌شود. کولون‌بینی (کولونوسکوپی) روشی برای بررسی کولون یا رودۀ بزرگ است که به کمک آن رودۀ بزرگ را تا محل اتصال به رودۀ باریک بررسی می‌کنند تا اختلال‌های احتمالی آن را مشاهده کنند.</p>
<br>

<p class="MsoSub">فعّالیت ۴</p>
<p class="MsoNormal">مواد و وسایل لازم: یک گرم نشاسته، محلول لوگول، آب، ۳ لولۀ آزمایش، جا لوله‌ای، سه ظرف شیشهای با حجم ۱۰۰، ۱۵۰ و ۵۰ میلی‌لیتر، دماسنج، شعلۀ گاز آزمایشگاه، توری و سه پایه</p>
<br>
<p class="MsoNormal">روش کار:</p>
<p class="MsoNormal">۱ـ یکی از افراد گروه، دهان خود را دو یا سه مرتبه با آب بشوید و سپس بزاق خود را درون ظرف شیشهای تمیزی بریزد.</p>
<p class="MsoNormal">۲ـ در یک ظرف شیشهای ۱۵۰ میلی‌لیتری، یک گرم نشاسته بریزید و به آن ۱۰۰ میلی‌لیتر آب اضافه کنید.</p>
<p class="MsoNormal">۳ـ سه لولۀ آزمایش تمیز بردارید و آنها را شماره‌گذاری کنید.</p>
<p class="MsoNormal">۴ـ در لولۀ آزمایش شمارۀ ۱، دو میلی‌لیتر از محلول نشاسته و در لولۀ آزمایش شمارۀ ۲، یک میلی‌لیتر بزاق بریزید؛ سپس به محتویات هر لوله، یک قطره لوگول بیفزایید.</p>
<p class="MsoNormal">۵ـ در لولۀ آزمایش شمارۀ ۳، دو میلی‌لیتر محلول نشاسته و دو میلی‌لیتر بزاق و یک قطره لوگول بریزید.</p>
<p class="MsoNormal">۶ ــ هر سه لولۀ آزمایش را با استفاده از حمام آب گرم، در دمای ۳۷ درجه قرار دهید. تغییرات را مشاهده و یادداشت کنید. علت تغییراتی را که مشاهده کردید، توضیح دهید.</p>
<br>


<p class="MsoWarning">بیشتر بدانید</p>
<p class="MsoNormal">باکتری‌های همزیست رودۀ بزرگ و انتهای رودۀ باریک، آنزیم آبکافت‌کنندۀ سلولز دارند و گلوکز تولید می‌کنند، اما بافت پوششی رودۀ بزرگ نمی‌تواند این گلوکز را جذب کند. این باکتری‌ها، انواعی از ویتامین‌های گروه B و ویتامین «K» می‌سازند که رودۀ بزرگ می‌تواند آنها را جذب کند. بخشی از گازهای روده از فعالیت این باکتری‌ها به‌وجود می‌آیند. علاوه‌بر آن، این باکتری‌ها با ترشح مواد سمی، باکتری‌های بیماری‌زا را می‌کشند و از یاخته‌های پوششی رودۀ بزرگ حفاظت می‌کنند. مصرف آنتی‌بیوتیک ممکن است، این باکتری‌های مفید را از بین ببرد. امروزه مواد غذایی مانند ماست، با باکتری‌های مفید غنی‌سازی شده‌اند تا تعداد این باکتری‌ها را در لولۀ گوارش افزایش دهند. این محصولات را زیست‌یار (پروبیوتیک) می‌نامند.</p>

<p class="MsoBold">گفتار ۲ : جذب مواد و تنظیم فعّالیت دستگاه گوارش</p>
<p class="MsoNormal">مواد مغذی برای رسیدن به یاخته‌های بدن باید از یاخته‌های بافت پوششی لولۀ گوارش عبور کنند و وارد محیط داخلی شوند. ورود مواد به محیط داخلی بدن، جذب نام دارد. خون، لنف و مایع بین یاختهای محیط داخلی را تشکیل می‌دهند. در دهان و معده، جذب اندک است و جذب اصلی در رودۀ باریک انجام می‌شود.</p>
<br>
<p class="MsoBold">جذب مواد در رودۀ باریک</p>
<p class="MsoNormal">پس از گوارش در فضای رودۀ باریک، مولکول‌های گوناگونی وجود دارند که باید از غشای یاخته‌های پوششی دیوارۀ روده بگذرند و به این یاخته‌ها و پس از آن به محیط داخلی وارد شوند.</p>
<p class="MsoNormal">در دیوارۀ داخلی روده، چین‌های حلقوی وجود دارند؛ روی این چین‌ها، پرزهای فراوانی دیده می‌شوند. غشای یاخته‌های پوششی رودۀ باریک نیز در سمت فضای روده، چین خورده است. به این چین‌های میکروسکوپی، ریزپرز می‌گویند. مجموعۀ چین‌ها، پرزها و ریزپرزها سطح داخلی رودۀ باریک را که در تماس با کیموس است چندین برابر افزایش می‌دهند. در بیماری سلیاک بر اثر پروتئین گلوتن (که در گندم و جو وجود دارد) یاخته‌های روده تخریب می‌شوند و ریزپرزها و حتی پرزها از بین می‌روند. در نتیجه، سطح جذب مواد، کاهش شدیدی پیدا می‌کند و بسیاری از مواد مغذی مورد نیاز بدن جذب نمی‌شوند.</p>
<br>
<p class="MsoStep">بیشتر بدانید</p>
<p class="MsoNormal">ابوالقاسم خلف ابن العباس زهراوی نخستین کسی بود که از نخ‌های تهیه‌شده از رودۀ جانوران، برای جراحی استفاده کرد. این نخ‌‎ها مادۀ طبیعی است که بدن آن را می‌پذیرد و در بدن تجزیه می‌شود. ابوالحسن احمد بن محمد طبری، پزشک و دانشمند ایرانی سدۀ چهارم هجری و مؤلف کتاب «المعالجات البقراطیه» برای اولین بار در تاریخ پزشکی، برای شست‌وشوی معدۀ افرادی که دچار مسمومیت می‌شدند، از لوله استفاده کرد.</p>

<br>

<p class="MsoNormal">مواد گوناگون به روش‌های متفاوتی که در فصل قبل خواندید، از یاخته‌های پوششی هر پرز عبور می‌کنند و به شبکۀ مویرگی درون پرز و سپس جریان خون وارد می‌شوند. همان‌طور که در شکل 13ــ الف می‌بینید، در هر پرز، مویرگ بستۀ لنفی نیز وجود دارد. لنف از آب و ترکیبات دیگر تشکیل شده و در رگ‌های لنفی جریان دارد. مولکول‌های حاصل از گوارش لیپیدها به مویرگ لنفی و سپس به خون وارد می‌شوند (در فصل دستگاه گردش مواد در بدن، با ساختار مویرگ خونی و لنفی بیشتر آشنا می‌شوید). این مولکول‌ها در کبد یا بافت چربی ذخیره می‌شوند. در کبد از این لیپیدها، مولکول‌های لیپوپروتئین (ترکیب لیپید و پروتئین) ساخته می‌شود. گروهی از لیپوپروتئین‌ها کلسترول زیادی دارند و به آنها لیپوپروتئین کم‌چگال (LDL) می‌گویند.</p>
<br>
<p class="MsoNormal">در گروهی دیگر، پروتئین از کلسترول بیشتر است که لیپوپروتئین پرچگال (HDL) نام دارند. زیاد بودن لیپوپروتئین پرچگال نسبت به کم‌چگال، احتمال رسوب کلسترول در دیوارۀ سرخرگ‌ها را کاهش می‌دهد. چاقی، کم‌تحرکی و مصرف بیش از حد کلسترول، میزان لیپوپروتئین‌های کم‌چگال را افزایش می‌دهد.</p>
<br>
<p class="MsoStep">واژه‌شناسی</p>
<p class="MsoNormal">خاصۀ واژه‌های لیپوپروتئین کم‌چگال و لیپوپروتئین پرچگال از سوی فرهنگستان زبان و ادب فارسی، به‌ترتیب «لیپوک» و «لیپوپ» اعلام شده است.</p>
<br>
<p class="MsoStep">فعّالیت ۵</p>
<p class="MsoNormal">یک برگۀ آزمایش خون را که مواد موجود خون در آن ثبت شده است، بررسی کنید. میزان طبیعی لیپوپروتئین پرچگال (HDL)، لیپوپروتئین کم‌چگال (LDL)، نسبت HDL/LDL و تری‌گلیسرید در خون چقدر است؟</p>
<br>
<p class="MsoBold">گردش خون دستگاه گوارش</p>
<p class="MsoNormal">خون بخش‌هایی از دستگاه گوارش به‌طور مستقیم به قلب برنمی‌گردد؛ بلکه از راه سیاهرگ باب، ابتدا به کبد و سپس از راه سیاهرگ‌های دیگر به قلب می‌رود (شکل 15). پس از خوردن غذا، میزان جریان خون دستگاه گوارش افزایش می‌یابد تا نیاز آن برای فعّالیت بیشتر تأمین شود و مواد مغذی جذب‌شده، به کبد منتقل شوند. در کبد، از مواد جذب‌شده، گلیکوژن و پروتئین ساخته می‌شود و موادی مانند آهن و برخی ویتامین‌ها نیز در آن ذخیره می‌شوند.</p>
<br>
<p class="MsoBold">تنظیم فرایندهای گوارشی</p>
<p class="MsoNormal">دستگاه گوارش یک مرحله خاموشی نسبی (فاصلۀ بین خوردن وعده‌های غذایی) و یک مرحلۀ فعّالیت شدید (بعد از ورود غذا) دارد. این دستگاه باید به ورود غذا پاسخ مناسبی بدهد؛ یعنی شیره‌های گوارشی به موقع و به اندازۀ کافی ترشح و حرکات لولۀ گوارش به‌موقع انجام شوند تا غذا را با شیره‌ها مخلوط کند و در طول لوله با سرعت مناسب حرکت دهد. فعّالیت بخش‌های دیگر بدن از جمله گردش خون نیز باید با فعّالیت دستگاه گوارش هماهنگ باشد. فعّالیت دستگاه گوارش را مانند بخش‌های دیگر بدن، دستگاه‌های عصبی و هورمونی تنظیم می‌کنند.</p>
<br>
<p class="MsoNormal">تنظیم عصبی دستگاه گوارش را بخشی از دستگاه عصبی به نام دستگاه عصبی خودمختار انجام می‌دهد. فعالیت این دستگاه، ناخودآگاه است؛ مثلاً وقتی به غذا فکر می‌کنیم، بزاق ترشح می‌شود. با فعّالیت دستگاه عصبی خودمختار، پیام عصبی به غده‌های بزاقی می‌رسد و بزاق ترشح می‌شود. دیدن غذا و بوی آن نیز باعث افزایش ترشح بزاق می‌شوند. انجام فعّالیت‌های گوارشی با فعّالیت‌های بخش‌های دیگر بدن نیز باید هماهنگ شود. مثلاً هنگام بلع و عبور غذا از حلق، مرکز بلع در بصل‌النخاع، فعّالیت مرکز تنفس را که در نزدیکی آن قرار دارد، مهار می‌کند؛ در نتیجه، نای بسته و تنفس برای زمانی کوتاه، متوقف می‌شود. همان‌طور که در ساختار لوله گوارش دیدیم، در دیوارۀ این لوله (از مری تا مخرج) شبکه‌های یاخته‌های عصبی، وجود دارند (شکل 16). این شبکه‌ها که شبکه‌های عصبی رودهای نامیده می‌شوند، تحرک و ترشح را در لولۀ گوارش، تنظیم می‌کنند. شبکه‌های عصبی رودهای می‌توانند مستقلاً از دستگاه عصبی خودمختار، فعّالیت کنند.</p>
<br>
<p class="MsoBold">رودۀ بزرگ و دفع</p>
<p class="MsoNormal">ابتدای رودۀ بزرگ رودۀ کور نام دارد. رودۀ کور به آپاندیس ختم می‌شود. ادامۀ رودۀ بزرگ از کولون بالارو، کولون افقی و کولون پایین‌رو، تشکیل شده است. رودۀ بزرگ، پرز ندارد و یاخته‌های پوششی مخاط آن، مادۀ مخاطی ترشح می‌کنند ولی آنزیم گوارشی ترشح نمی‌کنند. بعد از رودۀ بزرگ، راست‌روده قرار دارد. در انتهای راست‌روده، بنداره‌های داخلی (ماهیچۀ صاف) و خارجی (ماهیچۀ مخطط) قرار دارند (شکل 14). مواد جذب‌نشده و گوارش‌نیافته، یاخته‌های مرده و باقی‌ماندۀ شیره‌های گوارشی، وارد رودۀ بزرگ می‌شوند. رودۀ بزرگ، آب و یون‌ها را جذب می‌کند؛ در نتیجه، مدفوع به شکل جامد در می‌آید. حرکات رودۀ بزرگ، آهسته انجام می‌شوند. مدفوع به راست‌روده وارد و سرانجام دفع به‌صورت ارادی انجام می‌شود.</p>
<br>
<p class="MsoBold">بیشتر بدانید</p>
<p class="MsoNormal">سکرتین به معنی مادۀ ترشح‌شده است. سکرتین نخستین هورمون کشف‌شده است. گاسترین: گاستر واژهای یونانی به معنی معده است و گاسترین به معنای مادهای است که معده آن را ترشح میکند. در بخش‌های مختلف معده و روده، یاخته‌هایی وجود دارند که هورمون می‌سازند. این هورمون‌ها به خون می‌ریزند و همراه با دستگاه عصبی، فعّالیت‌های دستگاه گوارش را تنظیم می‌کنند. سکرتین و گاسترین از این هورمون‌ها هستند. سکرتین، از دوازدهه به خون ترشح می‌شود و با اثر بر لوزالمعده موجب می‌شود ترشح بیکربنات افزایش یابد. گاسترین از معده ترشح و باعث افزایش ترشح اسید معده و پپسینوژن می‌شود.</p>
<br>
<p class="MsoBold">وزن مناسب</p>
<p class="MsoNormal">از دلایل چاقی در جوامع امروزی، استفاده از غذاهای پرانرژی (غذاهای پرچرب و شیرین)، عوامل روانی مانند غذاخوردن برای رهایی از تنش و شیوۀ زندگی کم‌تحرک است. البته چاقی در برخی از افراد به ژن‌ها مربوط است. چاقی، سلامت فرد را به خطر می‌اندازد و احتمال ابتلا به بیماری‌هایی مانند دیابت نوع ۲، انواعی از سرطان، تنگ شدن سرخرگ‌ها، سکتۀ قلبی و مغزی را افزایش می‌دهد. از سوی دیگر، افرادی که کمتر از نیاز غذا می‌خورند و در نتیجه، لاغر می‌شوند؛ به علت کاهش دریافت مواد مغذی دچار مشکلاتی مانند کم‌خونی و کاهش استحکام استخوان‌ها می‌شوند. تبلیغات و فشار اجتماعی در تمایل افراد به کاهش وزن بیش از حد نقش دارد. برای تعیین وزن مناسب، از شاخص تودۀ بدنی استفاده می‌کنند. این شاخص از رابطۀ زیر محاسبه می‌شود:</p>
<p class="MsoNormal" style="text-align: center;">
    $$
    
    \text{شاخص توده بدنی} 
    =
    \frac{\text{جرم} (kg)}{\text{مربع قد} (m^2)}
    $$</p>

<br>
<p class="MsoNormal">شاخص تودۀ بدنی کمتر از ۱۹، نشان‌دهندۀ کمبود وزن و بیشتر از ۳۰ به معنی چاقی است. اگر این شاخص بین ۱۹ تا ۲۵ باشد، نشان‌دهندۀ وزن مناسب و بین ۲۵ تا ۳۰ به معنی داشتن وزن اضافه است. تعیین وزن مناسب بر اساس شاخص تودۀ بدنی برای افراد بیشتر از بیست سال است. از آنجا که افراد کمتر از بیست سال در سن رشد قرار دارند، برای بررسی مناسب بودن وزن این افراد، شاخص تودۀ بدنی آنها را با افراد هم سن و هم جنس، مقایسه می‌کنند. البته وزن هر فرد به تراکم استخوان، مقدار بافت ماهیچه و چربی بدن او بستگی دارد. بنابراین فقط افراد متخصص می‌توانند دربارۀ مناسب بودن وزن فرد، قضاوت کنند.</p>

<p class="MsoStep">فعّالیت ۶</p>
<p class="MsoNormal">ذخیرۀ بیش از اندازۀ چربی در کبد موجب بیماری «کبد چرب» می‌شود. چگونه می‌توان از این بیماری پیشگیری کرد؟ در این باره اطلاعاتی جمع‌آوری کنید و به کلاس ارائه دهید.</p>


    <p class="MsoBold">گفتار 3 : تنوع گوارش در جانداران</p>
    <p class="MsoNormal">برخی جانداران، مواد مغذی را از سطح یاخته یا بدن و به طور مستقیم از محیط، دریافت میکنند. این محیط، آب دریا، دستگاه گوارش یا مایعات بدن جانوران میزبان است. کرم کدو که فاقد دهان و دستگاه گوارش است، مواد مغذی را از سطح بدن جذب میکند.</p>
    <p class="MsoStep">واکوئول گوارشی:</p>
    <p class="MsoNormal">پارامسی از آغازیان است و با حرکت مژک ها غذا را از محیط به حفرۀ دهانی منتقل میکند. در انتهای حفره، کیسه ای غشایی به نام واکوئول غذایی تشکیل میشود. واکوئول غذایی درون سیتوپلاسم حرکت میکند. کافنده تن (لیزوزوم) به واکوئول میپیوندد و آنزیم های خود را به درون آن آزاد میکند. در نتیجه، واکوئول گوارشی تشکیل میشود. مواد گوارش یافته از این واکوئول خارج میشوند و مواد گوارش نیافته در آن باقی میمانند. به این واکوئول، واکوئول دفعی میگویند. محتویات این واکوئول از راه منفذ دفعی یاخته خارج میشود.</p>
    <p class="MsoStep">حفرۀ گوارشی:</p>
    <p class="MsoNormal">گوارش در جانوری مانند هیدر در کیسه ای به نام حفرۀ گوارشی انجام میشود. این حفره فقط یک سوراخ برای ورود و خروج مواد دارد. یاخته هایی در این حفره، آنزیم هایی ترشح میکنند که فرایند گوارش به صورت برون یاختی را آغاز میکنند. یاخته های این حفره، ذره های غذایی را با درون بری دریافت میکنند. سپس فرایند گوارش به صورت درون یاختی در حفرۀ گوارشی ادامه می یابد.</p>
    <p class="MsoStep">لولۀ گوارش:</p>

    <p class="MsoNormal">این لوله در اثر تشکیل مخرج، شکل میگیرد و امکان جریان یکطرفۀ غذا را فراهم میکند. در ادامه نمونه هایی از لوله گوارش در جانوران را بررسی میکنیم. ملخ، حشره ای گیاهخوار است و با استفاده از آرواره ها، مواد غذایی را خرد و به دهان منتقل میکند. غذای خرد شده از طریق مری به چینهدان وارد میشود. چینهدان بخش حجیم انتهای مری است که در آن غذا ذخیره و نرم میشود. سپس غذا به بخش کوچکی به نام پیشمعده وارد میشود. دیوارۀ پیشمعده دندانه هایی دارد که به خرد شدن بیشتر مواد غذایی کمک میکنند. معده و کیسه های معده، آنزیم هایی ترشح میکنند که به پیشمعده وارد میشوند. جذب، در معده صورت میگیرد. مواد گوارش نیافته پس از عبور از روده، به راستروده وارد و سپس از مخرج دفع میشوند.</p>

    <br>
      
        <p class="MsoNormal">جانوران دیگری مانند پرندگان دانه‌خوار نیز چینه‌دان دارند. شکل 21 لوله گوارش در این پرندگان را نشان می‌دهد. بخش عقبی معده در این پرندگان ساختاری ماهیچه‌ای است و سنگدان نامیده می‌شود. سنگریزه‌هایی که پرنده می‌بلعد، فرآیند آسیاب کردن غذا را تسهیل می‌کنند.</p>
    <br>
    <p class="MsoNormal">پستانداران نشخوارکننده، نظیر گاو و گوسفند، معدۀ چهار قسمتی دارند. در این جانوران، معده شامل کیسۀ بزرگی به نام سیرابی؛ بخشی به نام نگاری؛ یک اتاقک لایه لایه به نام هزارلا و معدۀ واقعی یا شیردان است. این جانوران به سرعت غذا میخورند تا در فرصت مناسب یا مکانی امن، غذا را با نشخوار کردن به دهان برگردانند و بجوند. ابتدا غذای نیمه جویده بلعیده و وارد سیرابی میشود و در آنجا به کمک میکروب ها تا حدی گوارش مییابد. در نشخوارکنندگان، وجود میکروب ها برای گوارش سلولز ضروری است. سلولز مقدار زیادی انرژی دارد ولی اغلب جانوران فاقد توانایی تولید آنزیم لازم برای گوارش آن هستند. توده های غذا سپس به نگاری وارد و به دهان برمیگردند. در این زمان غذا به طور کامل، جویده و دوباره به سیرابی وارد میشود؛ بیشتر حالت مایع پیدا میکند و سپس به نگاری جریان مییابد. مواد از آنجا به هزارلا رفته، تا حدودی آبگیری و سرانجام به شیردان وارد میشوند. در این محل آنزیم های گوارشی وارد عمل میشوند و گوارش ادامه پیدا میکند.</p>
    <p class="MsoSuccess">فعالیت 7:</p>
    <p class="MsoNormal">دربارۀ ارتباط بین گوارش نشخوارکنندگان با گرم شدن کرۀ زمین اطلاعاتی جمع آوری کنید و در کلاس ارائه دهید.</p>

</body>


</html>
