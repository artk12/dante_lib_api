<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            opacity: 0.7;
            margin: 10% auto;
            line-height: 1.3em;
            opacity: 0.7;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #badaff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 300px;
            margin: 50px auto;
        }

        .responsive-video {
            width: -webkit-fill-available;
            height: auto;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>

<body>
    <div class="WordSection1">
        <p class="MsoBold">فصل 1</p>
        <p class="MsoBold">دنیای زنده</p>
        <p class="MsoBold">گفتار  1 : زیستشناسی چیست؟</p>
        <p class="MsoNormal">چگونه می‌توان گیاهانی پرورش داد که در مدتی کوتاه‌تر، مواد غذایی بیشتری تولید کنند؟</p>
        <br><p class="MsoNormal">چرا باید تنوع زیستی حفظ شود؟ چرا باید حیات وحش حفظ شود؟</p>
        <br><p class="MsoNormal">چرا بعضی از یاخته‌های بدن انسان سرطانی می‌شوند؟ چگونه می‌توان یاخته‌های سرطانی را در مراحل اولیهٔ سرطانی شدن شناسایی و نابود کرد؟</p>
        <br> <p class="MsoNormal">چگونه می‌توان سوخت‌های زیستی مانند الکل را جانشین سوخت‌های فسیلی، مانند مواد نفتی کرد؟</p>
        <br> <p class="MsoNormal">چگونه می‌توان از بیماری‌های ارثی، پیشگیری، و یا آنها را درمان کرد؟</p>
        <br>
        <p class="MsoNormal">تلاش زیست‌شناسان که از پرسش‌های انبوه میان پرسش‌های چندی را پاسخ می‌یابند تا علاوه بر پی‌بردن به رازهای آفرینش، به حل مسائل و مشکلات زندگی انسان امروزی نیز کمک کنند و در این راه به موفقیت‌هایی هم رسیده‌اند. زیست‌شناسی، شاخه‌ای از علوم تجربی است که به بررسی علمی جانداران و فرآیندهای زیستی می‌پردازد.</p>

        <p class="MsoNormal">یک روزنامهٔ خبری معمولی تهیه کنید. خبرهای مربوط به زیست‌شناسی را انتخاب کنید (برای تعیین فعالیت 1 خبرهای مربوط به زیست‌شناسی از معلم خود کمک بخواهید).</p>
        <p class="MsoNormal">در روزنامه‌ای که انتخاب کرده‌اید، چند درصد از خبرها به زیست‌شناسی مربوط است؟ از این خبرها، چند خبر خوب و چند خبر بد هستند؟</p>
        <br><p class="MsoNormal">می‌توانید به جای روزنامه از وبگاه‌های خبری در بازهٔ زمانی خاصی استفاده و درصد خبرهای زیستی آن را پیدا کنید.</p>

        <p class="MsoBold">محدودهٔ علم زیست‌شناسی</p>

        <p class="MsoNormal">امروزه بسیاری از بیماری‌ها مانند بیماری قند و افزایش فشارخون که حدود صد سال پیش به مرگ منجر می‌شدند، مهار شده‌اند و به علت روش‌های درمانی و داروهای جدید، دیگر مرگ‌آور نیستند. ممکن است با مشاهدهٔ پیشرفت‌ها و آثار علم زیست‌شناسی، این تصور در ذهن ما شکل بگیرد که این علم به اندازه‌ای توانا و گسترده است که می‌تواند به همهٔ پرسش‌های انسان پاسخ دهد و همهٔ مشکلات زندگی ما را حل کند؛ درحالی‌که این‌طور نیست. به‌طورکلی علم تجربی، محدودیت‌هایی دارد و نمی‌تواند به همهٔ پرسش‌های ما پاسخ دهد و از حلّ برخی مسائل بشری ناتوان است.</p>
        <br><p class="MsoNormal">دانشمندان و پژوهشگران علوم تجربی فقط در جست‌وجوی علت‌های پدیده‌های طبیعی و قابل مشاهده‌اند. مشاهده، اساسِ علوم تجربی است؛ بنابراین، در زیست‌شناسی، فقط ساختارها و یا فرآیندهایی را بررسی می‌کنیم که برای ما به‌طور مستقیم یا غیرمستقیم قابل مشاهده و اندازه‌گیری‌اند. پژوهشگران علوم تجربی نمی‌توانند دربارهٔ زشتی و زیبایی، خوبی و بدی، ارزش‌های هنری و ادبی نظر بدهند.</p>

        <p class="MsoBold">زیست‌شناسی نوین</p>

        <p class="MsoNormal">امروزه زیست‌شناسی ویژگی‌هایی دارد که آن را به رشته‌ای مترقی، توانا، پویا و امیدبخش تبدیل کرده است. در ادامه به این ویژگی‌ها می‌پردازیم.</p>
        <br>
        <p class="MsoStep">کل‌نگری:</p>
        <p class="MsoNormal">جورچینی (پازلی) را در نظر بگیرید که از قطعات بسیار زیادی تشکیل شده است. ممکن است هر یک از قطعات آن به تنهایی بی‌معنی به نظر آید؛ اما اگر قطعه‌های آن را یکی‌یکی در جای درست در کنار همدیگر قرار دهیم، مشاهده می‌کنیم که اجزای جورچین، به تدریج نمایی بزرگ، کلّی و معنی‌دار پیدا می‌کنند و تصویری از شیئی آشنا به ما نشان می‌دهند.</p>
        <br><p class="MsoNormal">پیکر هر یک از جانداران نیز از اجزای بسیاری تشکیل شده است. هر یک از این اجزا، بخشی از یک سامانهٔ بزرگ را تشکیل می‌دهد که در نمای کلّی برای ما معنی پیدا می‌کند. بنابراین، جانداران را نوعی سامانه می‌دانند که اجزای آن باهم ارتباط دارند؛ به همین علت ویژگی‌های سامانه را نمی‌توان فقط از طریق مطالعهٔ اجزای سازندهٔ آن توضیح داد و ارتباط بین اجزا نیز مانند خود اجزا در تشکیل جاندار، مؤثر و کلِ سامانه، چیزی بیشتر از مجموع اجزای آن است.</p>

        <p class="MsoStep">نگرش بین‌رشته‌ای:</p>
        <p class="MsoNormal">زیست‌شناسان امروزی برای شناخت هر چه بیشتر سامانه‌های زنده نیز کمک می‌گیرند؛ مثلاً برای بررسی ژن‌های جانداران، علاوه‌بر اطلاعات زیست‌شناختی، از فنون و مفاهیم مهندسی، علوم رایانه، آمار و بسیاری رشته‌های دیگر هم استفاده می‌کنند.</p>

        <p class="MsoStep">فناوری‌های نوین:</p>
        <p class="MsoNormal">این فناوری‌ها نقش مهمی در پیشرفت علم زیست‌شناسی داشته و دارند. در ادامه به نمونه‌هایی از این فناوری‌ها می‌پردازیم.</p>
        <br><p class="MsoNormal">فناوری‌های اطلاعاتی و ارتباطی:</p>
        <p class="MsoNormal">امروزه بیشتر از هر زمان دیگر به جمع‌آوری، بایگانی و تحلیل اطلاعات حاصل از پژوهش‌های زیست‌شناختی نیاز داریم؛ دستاوردها و تحولات بیست سالهٔ اخیر فناوری اطلاعات و ارتباطات در پیشرفت زیست‌شناسی، تأثیر بسیاری داشته است. این فناوری‌ها امکان انجام محاسبات را در کوتاه‌ترین زمان ممکن فراهم کرده‌اند.</p>
        <br>
        <p class="MsoNormal">مهندسی ژنتیک:</p>
        <p class="MsoNormal">زیست‌شناسان می‌توانند از مهندسی ژنتیک استفاده کنند تا در جانداران تغییر ایجاد کنند. مهندسی ژنتیک مجموعه‌ای از روش‌ها و فنون آزمایشگاهی است که به منظور تغییر در محتوای دنا (DNA) جانداران و ایجاد صفت جدید به کار می‌رود. انتظار نداریم که جانوری مانند بز بتواند پروتئین تار عنکبوت بسازد، اما این کار با استفاده از مهندسی ژنتیک رخ داده است. پژوهشگران توانسته‌اند با انتقال ژن، بزهایی تولید کنند که در شیر آنها این پروتئین ساخته می‌شود که در صورت تجاری‌شدن تحولی در صنعت رخ خواهد داد. تار عنکبوت از مواد ارزشمند در طبیعت است و می‌تواند کاربردهای وسیعی در صنایع متفاوت داشته باشد.</p>

        <p class="MsoStep">اخلاق زیستی:</p>
        <p class="MsoNormal"> پیشرفت‌های سریع علم زیست‌شناسی، به ویژه در مهندسی ژنتیک، زمینهٔ سوء استفاده‌هایی را در جامعه فراهم کرده است. محرمانه‌بودن اطلاعات ژنی و نیز اطلاعات پزشکی افراد و حقوق جانوران از موضوع‌های اخلاق زیستی هستند.</p>
        <p class="MsoNormal">یکی از سوء استفاده‌ها از علم زیست‌شناسی، تولید سلاح‌های زیستی است. چنین سلاحی مثلاً می‌تواند عامل بیماری‌زایی باشد که نسبت به داروهای رایج مقاوم است یا فرآورده‌های غذایی و دارویی با عواقب زیانبار برای افراد باشند. بنابراین وضع قوانین جهانی برای جلوگیری از چنین سوء استفاده‌هایی از علم زیست‌شناسی ضروری است.</p>
<br><br>

<p class="MsoWarning">بیشتر بدانید: زیست‌شناسی مصنوعی</p>
        <p class="MsoNormal">زیست‌شناسی مصنوعی موضوع‌های متفاوتی مانند زیست‌فناوری، زیست‌شناسی مولکولی، زیست‌شناسی سامانه‌ها، مهندسی رایانه و مهندسی ژنتیک را هم به هم مرتبط می‌کند. متخصصان این علم می‌کوشند سامانه‌هایی طراحی و اجرا کنند که به‌طور طبیعی یافت نمی‌شوند. طراحی و تولید آنزیم‌هایی با کارایی بهینه و کاربرد آنها مثلاً برای تولید مواد پاک‌کننده، یک نمونه از کاربردهای این رشته است. رعایت اخلاق زیستی در زیست‌شناسی مصنوعی، اهمیت فراوان دارد.</p>
        
        <br><br>
        <p class="MsoBold">زیست‌شناسی در خدمت انسان</p>
        <p class="MsoNormal">امروزه با مسائل فراوانی در زمینه‌های متفاوت مواجه هستیم.

 زیست‌شناسی به حل این مسائل چه کمکی می‌تواند بکند؟ در ادامه مروری بر نقش زیست‌شناسی در حل این مسائل داریم.</p>

        <p class="MsoStep">تأمین غذای سالم و کافی:</p>
        <p class="MsoNormal">گفته می‌شود که هم‌اکنون حدود یک میلیارد نفر در جهان از گرسنگی و سوءِتغذیه رنج می‌برند؛ چگونه غذای سالم و کافی برای جمعیت‌های رو‌به‌افزایش انسانی فراهم کنیم؟</p>
        <p class="MsoNormal">می‌دانیم غذای انسان به‌طور مستقیم یا غیرمستقیم از گیاهان به‌دست می‌آید؛ پس شناخت بیشتر گیاهان یکی از راه‌های تأمین غذای بیشتر و با مواد مغذی بیشتر است.</p>
        <p class="MsoNormal">از راه‌های افزایش کمّیت و کیفیت غذای انسان، شناخت روابط گیاهان و محیط زیست است. گیاهان مانند همهٔ جانداران دیگر در محیطی پیچیده، شامل عوامل غیرزنده مانند دما، رطوبت، نور و عوامل زنده شامل باکتری‌ها، قارچ‌ها، حشرات و مانند آنها رشد می‌کنند و محصول می‌دهند. بنابراین، شناخت بیشتر تعامل‌های سودمند یا زیانمند بین این عوامل و گیاهان، به افزایش محصول کمک می‌کند.</p>

        <p class="MsoStep">حفاظت از بوم‌سازگان‌ها، ترمیم و بازسازی آنها:</p>
        <p class="MsoNormal">انسان، جزئی از دنیای زنده است و لذا نمی‌تواند بی‌نیاز و جدا از موجودات زندهٔ دیگر و در تنهایی به زندگی ادامه دهد. به‌طورکلی منابع و سودهایی را که هر بوم‌سازگان در بردارد، خدمات بوم‌سازگان می‌نامند. میزان خدمات هر بوم‌سازگان به میزان تولیدکنندگان آن بستگی دارد. پایدار کردن بوم‌سازگان‌ها به طوری که حتی در صورت تغییر اقلیم، تغییر چندانی در مقدار تولیدکنندگی آنها روی ندهد، موجب ارتقای کیفیت زندگی انسان می‌شود.</p>

        
  
        <p class="MsoNormal">دریاچهٔ ارومیه چندین سال است که در خطر خشک شدن قرار گرفته است. زیست‌شناسان کشورمان با استفاده از اصول علمی بازسازی بوم‌سازگان‌ها، راهکارهای لازم را برای احیای آن ارائه کرده‌اند و امید دارند که در آینده از نابودی این میراث طبیعی جلوگیری کنند.</p>
        
        
        <p class="MsoNormal">قطع درختان جنگل‌ها برای استفاده از چوب یا زمین جنگل، مسئلهٔ محیط‌زیستی امروز جهان است. پژوهش‌ها نشان داده‌اند که در سال‌های اخیر، مساحت بسیار گسترده‌ای از جنگل‌های ایران و جهان تخریب و بی‌درخت شده‌اند. از بین رفتن جنگل‌ها پیامدهای بسیار بدی برای سیارهٔ زمین دارد. تغییر آب و هوا، سیل، کاهش تنوع زیستی و فرسایش خاک از آن جمله‌اند.</p>
        <p class="MsoWarning">بیشتر بدانید: دریاچه ارومیه</p>
        <p class="MsoNormal">دریاچهٔ ارومیه بزرگ‌ترین دریاچهٔ داخلی ایران است و در سال 1352 در فهرست پارک‌های ملی ایران به ثبت رسیده است. پارک ملی دریاچهٔ ارومیه از زیستگاه‌های طبیعی ایران است. بررسی تصاویر ماهواره‌ای نشان می‌دهد که این دریاچه تا سال 1394 مقدار زیادی از مساحت خود را از دست داده است. خشکسالی، حفر بی‌حساب چاه‌های کشاورزی در اطراف آن، بی‌توجهی به قوانین طبیعت، احداث بزرگراه روی دریاچه، استفادهٔ غیرعلمی از آب‌های رودخانه‌هایی که به این دریاچه می‌ریزند و سدسازی در مسیر این رودها، از عوامل این خشکی هستند.</p>
        
        <p class="MsoStep">تأمین انرژی‌های تجدیدپذیر:</p>
        <p class="MsoNormal">امروزه نیاز مردم جهان به انرژی در حال افزایش است. نیاز کنونی جهان به انرژی از منابع فسیلی، مانند نفت، گاز و بنزین تأمین می‌شود؛ اما می‌دانیم که سوخت‌های فسیلی موجب افزایش کربن دی‌اکسید جوّ، آلودگی هوا و درنهایت باعث گرمایش زمین می‌شوند. بدین لحاظ، انسان باید در پی منابع پایدار، مؤثرتر و پاک‌تر انرژی برای کاهش وابستگی به سوخت‌های فسیلی باشد. زیست‌شناسان می‌توانند به بهبود و افزایش تولید سوخت‌های زیستی مانند گازوئیل زیستی که از دانه‌های روغنی به‌دست می‌آید، کمک کنند.</p>
            <br>

        <p class="MsoSub">فعالیت 3</p>
        <p class="MsoNormal">اگرچه سوخت‌های فسیلی نیز منشأ زیستی دارند و از تجزیهٔ پیکر جانداران به وجود آمده‌اند؛ اما امروزه سوخت زیستی به سوخت‌هایی می‌گویند که از جانداران امروزی به‌دست می‌آیند. مزایا و زیان‌های سوخت‌های فسیلی و زیستی را از دید محیط‌زیستی با هم مقایسه کنید. دربارهٔ امکان استفاده از پسماند مزارعی مانند نیشکر در تهیهٔ سوخت‌های زیستی اطلاعاتی جمع‌آوری کنید و در کلاس ارائه دهید.</p>
        <p class="MsoNormal">با مراجعه به منابع معتبر دربارهٔ زمینه‌های فعالیت زیست‌شناسان در ایران و جهان اطلاعاتی جمع‌آوری و در کلاس ارائه دهید.</p>
        <br>
        <p class="MsoStep">سلامت و درمان بیماری‌ها:</p>
        <p class="MsoNormal">به‌تازگی، روشی برای تشخیص و درمان بیماری‌ها در حال گسترش است که پزشکی شخصی نام دارد. پزشکان در پزشکی شخصی برای تشخیص و درمان بیماری‌ها علاوه بر بررسی وضعیت بیمار، با بررسی اطلاعاتی که در دنا (DNA) هر فرد وجود دارد، روش‌های درمانی و دارویی خاصِّ هر فرد را طراحی می‌کنند.</p>

        <p class="MsoWarning">بیشتر بدانید: نانوفناوری در خدمت بینایی انسان</p>
        <p class="MsoNormal">بیماری تحلیل شبکیهٔ چشم، یکی از علت‌های نابیناییِ کهن‌سالان است. در این بیماری که ممکن است از 65 سالگی به بعد در افراد ظاهر شود، یاخته‌های حساس به نور در شبکیه به‌تدریج از بین می‌روند، یا نمی‌توانند به درستی کار کنند. برای کمک به این بیماران، شبکیهٔ مصنوعی ساخته شده است. می‌توان عصب‌هایی را که از یاخته‌های عصبی مسئول بینایی در شبکیه خارج می‌شوند و به مغز می‌روند به ریزتراشه‌هایی شامل مجموعه‌ای از چشم‌های الکتریکی میکروسکوپی متصل کرد که می‌توانند اثر نور را به پیام عصبی تبدیل کنند. درنتیجه، بیمارانی که نابینا هستند، می‌توانند اشیا را ببینند و خطوط درشت روزنامه‌ها را بخوانند.</p>

        <p class="MsoWarning">بیشتر بدانید: پرهیز از پیش‌داوری</p>
        <p class="MsoNormal">استفاده از تجربه و آزمایش برای بررسی درستی نظریه‌های علمی، تاریخی دیرینه دارد. ابن هیثم دانشمند مسلمان قرن چهارم هجری، شواهد تجربی را لازمهٔ استدلال برای پذیرش نظریه‌های علمی می‌دانست و آنها را با انجام آزمایش و ساختن ابزار مورد بررسی قرار می‌داد. همچنین بر این باور بود که محقق در استخراج نتایج از شواهد تجربی و استدلال عقلی، باید با احتیاط عمل کند. او در مطالعه و انجام تحقیقات بر رعایت انصاف، پرهیز از پیش‌داوری و حقیقت‌جویی تأکید داشت. ابن هیثم براساس همین باور با انجام مشاهده و آزمایش، توصیفی مبتنی بر واقعیت از سازوکار بینایی ارائه داد.</p>

        <p class="MsoStep">واژه‌شناسی</p>
        <p class="MsoNormal">دنا (DNA / دی. اِن. اِی): نام اسید دئو اکسی ریبونوکلئیک با نام اختصاری DNA و تلفظ دی. اِن. اِی شناخته می‌شود. فرهنگستان زبان و ادب فارسی به جای حروف تک تک (د) و (ن) و (آ) کلمهٔ «دنا» را معرفی می‌کند که در تلفظ و ترکیب سهل‌تر و خوش‌آوا‌تر است.</p>

        <p class="MsoBold">گفتار ۲: گستره حیات</p>

        <p class="MsoNormal">تعریف حیات بسیار دشوار است و شاید حتی غیرممکن باشد. در علم زیست‌شناسی به جای تعریف حیات، ویژگی‌های آن و یا ویژگی‌های جانداران را بررسی می‌کنیم. گسترهٔ حیات زمینی از یاخته شروع می‌شود و با زیست‌کره پایان می‌یابد. جانداران همهٔ این هفت ویژگی زیر را باهم دارند:</p>

        <p class="MsoStep">نظم و ترتیب:</p>
        <p class="MsoNormal">یکی از ویژگی‌های جالب حیات، سطوح سازمان‌یابی آن است. همهٔ جانداران، سطحی از سازمان‌یابی دارند و منظم‌اند.</p>

        <p class="MsoStep">هم‌ایستایی (هومئوستازی):</p>
        <p class="MsoNormal">محیط جانداران همواره در تغییر است؛ اما جاندار می‌تواند وضع درونی پیکر خود را در محدودهٔ ثابتی نگه‌دارد؛ مثلاً وقتی سدیمِ خون افزایش می‌یابد، دفع آن از طریق ادرار زیاد می‌شود. مجموعهٔ اعمالی را که برای پایدار نگه‌داشتن وضعیت درونی جاندار انجام می‌شود هم‌ایستایی (هومئوستازی) می‌نامند.</p>

        <p class="MsoStep">رشد و نمو:</p>
        <p class="MsoNormal">جانداران رشد و نمو می‌کنند. رشد به معنی بزرگ شدن و شامل افزایش برگشت‌ناپذیر ابعاد یا تعداد یاخته‌هاست. نمو به معنی عبور از مرحله‌ای به مرحلهٔ دیگری از زندگی است؛ مثلاً تشکیل گل در گیاه، نمونه‌ای از نمو است.</p>

        <p class="MsoStep">فرآیند جذب و استفاده از انرژی:</p>
        <p class="MsoNormal">جانداران انرژی می‌گیرند؛ از آن برای انجام فعّالیت‌های زیستی خود استفاده می‌کنند و بخشی از آن را به صورت گرما از دست می‌دهند؛ مثلاً گنجشک غذا می‌خورد و از انرژی آن برای گرم کردن بدن و نیز برای پرواز و جست‌وجوی غذا استفاده می‌کند.</p>

        <p class="MsoStep">تولید مثل:</p>
        <p class="MsoNormal">جانداران موجوداتی کم و بیش شبیه خود را به وجود می‌آورند. یوزپلنگ همیشه از یوزپلنگ زاده می‌شود.</p>

        <p class="MsoStep">پاسخ به محیط:</p>
        <p class="MsoNormal">همهٔ جانداران به محرک‌های محیطی پاسخ می‌دهند؛ مثلاً ساقهٔ گیاهان به سمت نور خم می‌شود.</p>

        <p class="MsoStep">سازش با محیط:</p>
        <p class="MsoNormal">این ویژگی باعث می‌شود جمعیتی از جانداران با محیطی که در آن زندگی می‌کنند، متناسب و در آن ماندگار باشند؛ مثلاً گیاهانی که بومی مناطق خشک هستند، برای حفظ آب، برگ‌هایی با پوستک ضخیم دارند. مثال دیگر موهای سفید خرس قطبی است که به استتار این جانور در محیط برفی کمک می‌کند.</p>

        <p class="MsoBold">مولکول‌های زیستی</p>

        <p class="MsoNormal">کربوهیدرات‌ها، لیپیدها، پروتئین‌ها و نوکلئیک اسیدها چهار گروه اصلی مولکول‌های تشکیل‌دهندهٔ یاخته‌اند و در جانداران ساخته می‌شوند. این مولکول‌ها را مولکول‌های زیستی می‌نامند. در ادامه به بررسی آنها می‌پردازیم.</p>

 
        <p class="MsoBold">کربوهیدرات‌ها</p>
        <p class="MsoNormal">این مولکول‌ها از سه عنصر کربن (C)، هیدروژن (H) و اکسیژن (O) ساخته شده‌اند.</p>



        <p class="MsoNormal">مونوساکاریدها ساده‌ترین کربوهیدرات‌ها هستند. گلوکز و فروکتوز مونوساکاریدهایی با شش کربن‌اند. ریبوز مونو‌ساکاریدی با پنج کربن است.</p>
        <br><p class="MsoNormal">دی‌ساکاریدها از ترکیب دو مونوساکارید تشکیل می‌شوند. قندی که می‌خوریم، شکر و ساکارز دی‌ساکاریدی به نام ساکارز هستند. ساکارز از پیوند بین گلوکز و فروکتوز تشکیل می‌شود. مالتوز دی‌ساکارید دیگری است که از دو گلوکز تشکیل می‌شود. این قند در جوانهٔ گندم و جو وجود دارد. لاکتوز دی‌ساکارید دیگری است که به قند شیر نیز معروف است.</p>
        <br><p class="MsoNormal">پلی‌ساکاریدها از ترکیب چندین مونوساکارید ساخته می‌شوند. نشاسته، گلیکوژن و سلولز پلی‌ساکاریدند. این پلی‌ساکاریدها از تعداد فراوانی مونوساکارید گلوکز تشکیل شده‌اند؛ مثلاً نشاسته در سیب‌زمینی و غلات وجود دارد. آیا روش تشخیص نشاسته را به یاد می‌آورید؟ سلولز از پلی‌ساکاریدهای مهم در طبیعت است. سلولز ساخته شده در گیاهان در کاغذسازی و تولید انواعی از پارچه‌ها به کار می‌رود.</p>
            <br>
        <p class="MsoNormal">گلیکوژن در جانوران و قارچ‌ها ساخته می‌شود. این پلی‌ساکارید در کبد و ماهیچه وجود دارد و منبع ذخیرهٔ گلوکز در جانوران است.</p>

        <p class="MsoStep">لیپیدها</p>

        <p class="MsoNormal">این ترکیبات نیز از سه عنصر کربن، هیدروژن و اکسیژن ساخته شده‌اند؛ گرچه نسبت این عناصر در لیپیدها با نسبت آنها در کربوهیدرات‌ها فرق می‌کند. در ادامه با برخی لیپیدها آشنا می‌شویم.</p>
        <br><p class="MsoNormal">تری گلیسریدها از انواعی و چربی‌ها و روغن‌ها هستند. هر تری‌گلیسرید از یک مولکول گلیسرول و سه اسید چرب تشکیل شده است. تری‌گلیسریدها در ذخیرهٔ انرژی نقش مهمی دارند. انرژی تولید شده از یک گرم تری‌گلیسرید حدود دو برابر انرژی تولید شده از یک گرم کربوهیدرات است.</p>
        <br><p class="MsoNormal">فسفولیپیدها گروه دیگری از لیپیدها و بخش اصلی تشکیل‌دهندهٔ غشای یاخته‌ای هستند. ساختار فسفولیپیدها شبیه تری‌گلیسریدها است، با این تفاوت که مولکول گلیسرول در فسفولیپیدها به دو اسید چرب و یک گروه فسفات متصل می‌شود.</p>
        <br> <p class="MsoNormal">کلسترول لیپید دیگری است که در ساخت غشای یاخته‌های جانوری و نیز انواعی از هورمون‌ها شرکت می‌کند.</p>

        <p class="MsoStep">پروتئین‌ها</p>

        <p class="MsoNormal">این مولکول‌ها علاوه‌بر کربن، هیدروژن و اکسیژن، نیتروژن (N) نیز دارند. پروتئین‌ها از به‌هم پیوستن واحدهایی به نام آمینواسید، تشکیل می‌شوند.</p>
        <br>
        <p class="MsoNormal">پروتئینها کارهای متفاوتی انجام میدهند. انقباض ماهیچه، انتقال مواد در خون و کمک به عبور مواد از غشای یاخته و عملکرد آنزیمی از کارهای پروتئینهاست. آنزیمها مولکولهای پروتئینیاند که سرعت واکنشهای شیمیایی را افزایش میدهند.</p>

        <p class="MsoStep">نوکلئیک اسیدها</p>

        <p class="MsoNormal">این مولکول‌ها علاوه‌بر کربن، هیدروژن و اکسیژن، نیتروژن و فسفر نیز دارند. مولکول دنا (DNA) که در سال‌های قبل با آن آشنا شده‌اید، یک نوع نوکلئیک اسید است. اطلاعات وراثتی

 در دنا ذخیره می‌شود.</p>

        <p class="MsoBold">گفتار 3: یاخته و بافت در بدن انسان</p>

        <p class="MsoNormal">یاخته، واحد ساختار و عملکرد در جانداران است. در شکل زیر بخش‌های تشکیل‌دهندهٔ یک یاختهٔ جانوری را می‌بینید. هر یک از بخش‌های یاخته چه کاری انجام می‌دهند؟ می‌توان به سادگی گفت که این یاخته از سه بخش هسته، سیتوپلاسم و غشا تشکیل شده است.</p>
        <br><p class="MsoNormal">واژه‌شناسی</p>
        <p class="MsoNormal">یاخته (Cell / سلول): واحد ساختاری و کارکردی به جانوران سلول گفته می‌شود. کلمهٔ سلول به معنای خانه است. برای این کلمه، یاخته انتخاب شده که یکی از معانی آن در لغت‌نامهٔ دهخدا همان خانه است.</p>
<br>
        <p class="MsoStep">هسته</p>
        <p class="MsoNormal">هسته شکل، اندازه و کار یاخته را مشخص و فعالیت‌های آن را کنترل می‌کند. در هسته، دنا قرار دارد. دنا دارای اطلاعات لازم برای تعیین صفات است. هسته پوششی دو لایه (غشای داخلی، غشای بیرونی) دارد. در این پوشش منافذی وجود دارند که از طریق آنها ارتباط بین هسته و سیتوپلاسم برقرار می‌شود. ساختار کروی شکلی در هسته دیده می‌شود که هستک نام دارد. هستک در ساختن رناتن نقش دارد.</p>

        <p class="MsoStep">سیتوپلاسم</p>
        <p class="MsoNormal">سیتوپلاسم فاصلهٔ بین غشای یاخته و هسته را پُر می‌کند. سیتوپلاسم از اندامک‌ها و مادهٔ زمینه تشکیل شده است. مادهٔ زمینه شامل آب و مواد دیگر است. هر یک از اندامک‌ها در سیتوپلاسم کار ویژه‌ای دارند. در سال‌های بعد با بعضی از این اندامک‌ها بیشتر آشنا می‌شوید.</p>

        <p class="MsoStep">غشای یاخته‌ای</p>
        <p class="MsoNormal">اطراف یاخته را غشای یاخته‌ای احاطه کرده است. این غشا مرز بین درون یاخته و بیرون آن است. مواد گوناگون برای ورود به یاخته یا خروج از آن باید از این غشا عبور کنند. غشای یاخته، نفوذپذیری انتخابی یا تراوایی نسبی دارد؛ یعنی فقط برخی از مواد می‌توانند از آن عبور کنند. غشای یاخته از دو لایه مولکول‌های فسفولیپید تشکیل شده است که در آن مولکول‌های پروتئین و کلسترول قرار دارند. همچنین انواعی از کربوهیدرات‌ها به مولکول‌های فسفولیپیدی و پروتئینی متصل‌اند. این ترکیبات را به ترتیب گلیکولیپید و گلیکوپروتئین نامیده‌اند.</p>

        
   

    <p class="MsoBold">ورود مواد به یاخته و خروج از آن</p>
    <p class="MsoStep">انتشار ساده:</p>

    <p class="MsoNormal"> جریان مولکول‌ها از جای پرغلظت به جای کم‌غلظت (در جهت شیبغلظت) انتشار نام دارد. نتیجۀ نهایی انتشار هر ماده، یکسان شدن غلظت آن در محیط است. مولکول‌ها به دلیل داشتن انرژی جنبشی می‌توانند منتشر شوند. بنابراین در صورتی که مواد به روش انتشار از غشا عبور کنند، یاخته انرژی مصرف نمی‌کند. مولکول‌هایی مانند اکسیژن و کربن دی‌اکسید با این روش از غشا عبور می‌کنند (شکل 11).</p>
    <br>
    <p class="MsoStep">انتشار تسهیل شده:</p>

    <p class="MsoNormal">در این روش پروتئین‌های غشا، انتشار مواد را تسهیل می‌کنند ومواد را در جهت شیب غلظت آنها، از غشا عبور می‌دهند (شکل 12).</p>
    <br>

    
    <p class="MsoStep">گذرندگی (اسمز):</p>

    <p class="MsoNormal"> شکل 13 را ببینید. در یک طرف غشای نازکی که نفوذ پذیریانتخابی یا تراوایی نسبی دارد، آب خالص و در طرف دیگر آن، محلول شکر وجود دارد. حجم مواد در دو طرف غشا یکسان است. فقط مولکول‌های آب می‌توانند از غشا عبور کنند؛ در این حالت، تعداد مولکول‌های آب در واحد حجم، در سمت راست بیشتر است و این مولکول‌ها بیشتر به سمت چپ منتشر می‌شوند.</p>
        


    <br><p class="MsoNormal">به انتشار آب از غشایی با تراوایی نسبی، اسمز می‌گویند. فشار لازم برای توقف کامل اسمز، فشار اسمزی محلول نام دارد. هرچه تفاوت تعداد مولکول‌های آب در واحد حجم، در دو سوی غشا بیشتر باشد، فشار اسمزی بیشتر است و آب سریع‌تر جابه‌جا می‌شود. جابه‌جایی خالص آب از محیطی با فشار اسمزی کمتر به محیطی با فشار اسمزی بیشتر است.</p>
    <br><p class="MsoNormal">همان طور که در شکل می‌بینید در اثر اسمز، حجم محلول سمت چپ افزایش می‌یابد. آیا این پدیده برای یاخته‌ها در بدن ما هم رخ می‌دهد؟ آیا ممکن است ورود آب به درون یاخته در اثر اسمز موجب ترکیدن یاخته‌های بدن ما شود؟ خیر. فشار اسمزی مایع اطراف یاخته‌ها تقریباً مشابه درون آنهاست، در نتیجه آب بیش از حد وارد نمی‌شود و یاخته‌ها از خطر تورم و ترکیدن حفظ می‌شوند.</p>
    <br>
    <p class="MsoStep">فعالیت 5</p>
    <p class="MsoNormal">الف) در این فعالیت با چگونگی اسمز از پرده‌ای با تراوایی نسبی آشنا می‌شوید. وسایل و مواد لازم: ظرف شیشه‌ای (یا بشر) با دهانهٔ کوچک، مقداری آب مقطر (یا آب جوشیدهٔ سرد شده)، نی نوشابه خوری شفاف، تخم مرغ خام، مقداری خمیر بازی، قاشق فلزی.</p>
    <p class="MsoStep">روش کار:</p>
    <p class="MsoNormal">1. ظرف شیشه‌ای را آب بریزید.</p>
    <br><p class="MsoNormal">2. با لبۀ قاشق، به انتهای مدور تخم مرغ آهسته ضربه بزنید و با ناخن تکهٔ کوچکی به اندازهٔ نوک انگشت از پوستهٔ آهکی را جدا کنید. مراقب باشید که پردهٔ نازک زیر پوسته آسیب نبیند.</p>
    <br> <p class="MsoNormal">3. تخم مرغ را روی ظرف شیشه‌ای طوری قرار دهید که پوستهٔ نازک آن با آب در تماس باشد.</p>
    <br> <p class="MsoNormal">4. در طرف مقابل تخم مرغ، سوراخی به اندازهٔ قطر نی ایجاد کنید و نی را تا 2.5 سانتی‌متر درون سوراخ و غشای نازک زیر آن فرو ببرید.</p>
    <br> <p class="MsoNormal">5. فضای بین نی و پوستهٔ تخم مرغ را با خمیر بازی پر کنید.</p>
    <br> <p class="MsoNormal">6. ظرف را یک شب در جای مناسبی قرار دهید و پس از آن، تغییرات درون نی را مشاهده کنید.</p>
    <br> <p class="MsoNormal">7. مشاهده‌های خود را یادداشت کنید، و در صورت امکان از آنها عکس تهیه کنید. توضیح دهید چرا مایع درون نی حرکت می‌کند؟</p>
    <br><br><p class="MsoNormal">ب) اگر پوستهٔ آهکی یک تخم مرغ را با قرار دادن آن در سرکه از بین ببریم و تخم مرغ بدون پوسته را یک‌بار در آب مقطر و بار دیگر در محلول نمک غلیظ قرار دهیم، پیش‌بینی کنید چه تغییری در تخم مرغ ایجاد می‌شود؟ با توجه به آنچه آموختید برای پیش‌بینی خود دلیل بیاورید.</p>
    <br>
   
    <p class="MsoStep">انتقال فعال:</p>
<p class="MsoNormal"> فرآیندی که در آن، یاخته، مواد را برخلاف شیب غلظت منتقل می‌کند،انتقال فعال نام دارد. در این فرآیند، مولکول‌های پروتئین با صرف انرژی، مواد را برخلاف شیب غلظت منتقل می‌کنند (شکل 14). این انرژی می‌تواند از مولکول «ATP» به دست آید. مولکول ATP شکل رایج انرژی در یاخته است.</p>
    

<p class="MsoStep">درونبری (آندوسیتوز) و برونرانی (اگزوسیتوز):
</p>
<p class="MsoNormal">  بعضی یاخته ها میتوانند ذرههای بزرگ را با فرایندی به نام درونبری جذب کنند. برونرانی فرایند خروج ذرههای بزرگ از یاخته است. این فرایندها با تشکیل ریز کیسه ها 
همراه است و به انرژی ATP نیاز دارد (شکل 15). </p>
   

   <br>
    <p class="MsoSub">واژه شناسی</p>
    <p class="MsoNormal">واژۀ درون بری برای آندوسیتوز (endocytosis) و واژۀ برون رانی برای اگزوسیتوز (exocytosis) انتخاب شده‌اند. در آندوسیتوز، آندو به معنای درون و سیتوز به یاخته اشاره می‌کند. اگزو نیز در اگزوسیتوز به معنای بیرون است.</p>

    <p class="MsoWarning">بیشتر بدانید</p>
    <p class="MsoNormal">در پیوندهای شیمیایی مولکول‌هایی مانند نشاسته، گلیکوژن و لیپید، انرژی وجود دارد. یاخته از این انرژی برای ساخت مولکول ATP (آدنوزین تری فسفات) استفاده می‌کند. همان‌طور که در شکل می‌بینید، مولکول ATP از سه بخش تشکیل شده است. یاخته ATP را به ADP (آدنوزین دی‌فسفات) تبدیل می‌کند و انرژی ذخیره شده در این مولکول آزاد می‌شود تا یاخته از آن استفاده کند.</p>
    <br>


        <p class="MsoBold">بافت‌های بدن انسان</p>
        <p class="MsoNormal">می‌دانید بافت‌های بدن انسان را می‌توان به چهار نوع پوششی، پیوندی، ماهیچه‌ای و عصبی دسته‌بندی کرد. در اندام‌ها و دستگاه‌های بدن انواع بافت‌ها به نسبت‌های متفاوت وجود دارند.</p>
    
        <p class="MsoStep">بافت پوششی:</p>
        <p class="MsoNormal">بافت پوششی، سطح بدن و سطح حفره‌ها و مجاری درون بدن (مانند دهان، معده، روده‌ها و رگ‌ها) را می‌پوشاند. یاخته‌های این بافت، به یکدیگر بسیار نزدیک‌اند و بین آنها فضای بین‌یاخته‌ای اندکی وجود دارد. در زیر یاخته‌های این بافت، بخشی به نام غشای پایه وجود دارد که این یاخته‌ها را به یکدیگر و به بافت‌های زیر آن، متصل نگه می‌دارد. غشای پایه، شبکه‌ای از رشته‌های پروتئینی و گلیکوپروتئینی است. یاخته‌های بافت پوششی به شکل‌های متفاوتی مانند سنگفرشی، مکعبی و استوانه‌ای در یک یا چند لایه سازمان می‌یابند.</p>
        <p class="MsoNormal">شکل 16 - بافت پوششی</p>
    
        <p class="MsoStep">بافت پیوندی:</p>
        <p class="MsoNormal">بافت پیوندی از انواع یاخته‌ها، رشته‌های پروتئینی، مانند رشته‌های کلاژن و رشته‌های کشسان (ارتجاعی) و مادهٔ زمینه‌ای تشکیل شده است. مادهٔ زمینه‌ای بافت پیوندی، ممکن است مایع، جامد و یا نیمه‌جامد باشد. در ادامه به انواع بافت پیوندی می‌پردازیم.</p>
        <p class="MsoNormal">در بافت پیوندی، مادهٔ زمینه‌ای شفاف، بی‌رنگ، چسبنده و مخلوطی از انواع مولکول‌های درشت، مانند گلیکوپروتئین است. این بافت معمولاً بافت پوششی را پشتیبانی می‌کند. در بافت پیوندی متراکم میزان رشته‌های کلاژن از بافت پیوندی سست بیشتر، تعداد یاخته‌های آن کمتر و مادهٔ زمینه‌ای آن نیز اندک است؛ بنابراین مقاومت این بافت از بافت پیوندی سست بیشتر است. در زردپی و رباط بافت پیوندی متراکم وجود دارد. بافت چربی نیز نوعی بافت پیوندی است که در آن یاخته‌های سرشار از چربی فراوان است. این بافت بزرگ‌ترین ذخیرهٔ انرژی در بدن است. بافت چربی نقش ضربه‌گیر دارد و به عنوان عایق حرارتی نیز عمل می‌کند. خون، بافت‌های استخوانی و غضروفی، انواع دیگر بافت پیوندی هستند که به تدریج با آنها آشنا می‌شوید.</p>
    
        <p class="MsoStep">بافت ماهیچه‌ای:</p>
        <p class="MsoNormal">در گذشته، با انواع بافت‌های ماهیچه‌ای در بدن انسان آشنا شدید (شکل 18).</p>
    
        <p class="MsoStep">بافت عصبی:</p>
        <p class="MsoNormal">می‌دانید یاخته‌های عصبی (نورون‌ها)، یاخته‌های اصلی بافت عصبی هستند (شکل 19). این یاخته‌ها با یاخته‌های بافت‌های دیگر مانند یاخته‌های ماهیچه ارتباط دارند. یاخته‌های عصبی یاخته‌های ماهیچه را تحریک می‌کنند تا منقبض شوند.</p>
            <br><br>
        <p class="MsoSuccess">فعالیت 6</p>
        <p class="MsoNormal">ساختار و کار انواع بافت‌های ماهیچه‌ای بدن را در یک جدول فهرست کنید.</p>
   
<br><br>

        
        

    
    </div>
</body>


</html>
