<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #badaff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 300px;
            margin: 50px auto;
        }

        .responsive-video {
            width: -webkit-fill-available;
            height: auto;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>

    <body>
        <p class="MsoBold">فصل ۴</p>
        <p class="MsoBold">گردش مواد در بدن</p>
        <p class="MsoNormal">
        شاید شما هم این جملات را شنیده باشید: شخصی پس از مراجعه برای رگ‌نگاری (آنژیوگرافی)، متوجه شده که تعدادی از رگ‌های تاجی (کرونر) قلبش گرفته است و باید عمل کند؛ 
        آزمایش خون نشان داد که چربی خونم بالا اما خون بهر (هماتوکریت) طبیعی است؛ 
        قلب مصنوعی راهی برای حفظ زندگی افرادی است که قلب آن‌ها از کار افتاده. 
        منظور از رگ‌نگاری، رگ‌های تاجی، قلب مصنوعی و خون بهر چیست؟ 
        آیا همۀ جانداران گردش مواد دارند؟ گردش مواد در انسان با بقیۀ مهره‌داران چه تفاوتی دارد؟ 
        در این فصل با آشنایی بیشتر با دستگاه گردش مواد در انسان و بعضی جانوران، پاسخ بسیاری از پرسش‌ها را خواهید یافت.
        </p>
        <br>
        <p class="MsoBold">گفتار ۱ : قلب</p>
        <p class="MsoNormal">
        در سال‌های گذشته آموختید که دستگاه گردش مواد در انسان، از قلب، رگ‌ها و خون تشکیل شده است. 
        در شکل 1، بخش‌های تشکیل‌دهنده قلب و رگ‌های متصل به آن را می‌بینید.
        </p>
        <br>
        
        <p class="MsoStep">واژه‌شناسی</p>
        <p class="MsoNormal">
        تاجی (Coronary/ کرونر): کلمه کرونر به معنای تاجی است و به رگ‌های غذا‌دهنده قلب گفته می‌شود.
        </p>
        <br>
        
      
        <br>
       
        <p class="MsoNormal">
       
        با گردش خون عمومی و ششی آشنا هستید. 
        با توجه به شکل 2، مسیر هرکدام را در بدن مشخص، و هدف دو نوع گردش خون را با هم مقایسه کنید.
        </p>
        <br>
        
        <p class="MsoNormal">
        با توجه به آنچه قبلاً آموختید، در گروه‌های درسی خود در مورد پرسش‌های زیر با همدیگر گفت‌وگو کنید و پاسخ مناسبی برای آن‌ها بیابید:
        ــ هر دهلیز خون را از کجا دریافت می‌کند؟
        ــ هر بطن خون را به کجا می‌فرستد؟
        ــ خون طرف چپ و راست قلب، با هم چه تفاوت‌هایی دارد؟
        ــ چرا ضخامت دیوارۀ بطن‌های چپ و راست با هم متفاوت است؟
        </p>
        <br>
        
        
        <p class="MsoNormal">
            با توجه به آنچه قبلاً آموختید، در گروه‌های درسی خود در مورد پرسش‌های زیر با همدیگر گفت‌وگو کنید و پاسخ مناسبی برای آن‌ها بیابید: <br>
            ــ هر دهلیز خون را از کجا دریافت می‌کند؟ <br>
            ــ هر بطن خون را به کجا می‌فرستد؟ <br>
            ــ خون طرف چپ و راست قلب، با هم چه تفاوت‌هایی دارد؟ <br>
            ــ چرا ضخامت دیوارۀ بطن‌های چپ و راست با هم متفاوت است؟ <br>
        </p>
        <br>
        <p class="MsoStep">تأمین اکسیژن و مواد مغذی قلب</p>
        <p class="MsoNormal">
            خونی که از درون قلب عبور می‌کند، نمی‌تواند نیازهای تنفسی و غذایی قلب را برطرف کند. خون مورد نیاز قلب با رگ‌های ویژه‌ای به نام سرخرگ‌های تاجی (کرونری) که از آئورت منشعب شده‌اند، تأمین می‌شود. خونی که در این رگ‌ها جریان دارد، پس از رفع نیاز یاخته‌های قلبی از طریق سیاهرگ تاجی وارد دهلیز راست می‌شود.
            <br>
            بسته شدن سرخرگ‌های تاجی توسط لخته یا سخت شدن دیوارۀ آنها (تصلب شرایین)، ممکن است باعث سکته قلبی شود؛ چون در این حالت به بخشی از ماهیچۀ قلب، اکسیژن نمی‌رسد و یاخته‌های آن می‌میرند (شکل 3).
        </p>
        <br>
        
        <p class="MsoStep">دریچه‌های قلب</p>
        <p class="MsoNormal">
        وجود دریچه‌ها در هر بخشی از دستگاه گردش مواد باعث یک‌طرفه شدن جریان خون در آن قسمت می‌شود. 
        در ساختار دریچه‌ها، بافت ماهیچه‌ای به‌کار نرفته بلکه همان بافت پوششی است که چین خورده و دریچه‌ها را می‌سازد؛ 
        وجود بافت پیوندی در این دریچه‌ها به استحکام آن‌ها کمک می‌کند. 
        ساختار خاص دریچه‌ها و تفاوت فشار در دو طرف آن‌ها، باعث باز و بسته‌شدن دریچه‌ها می‌شود. 
        بین دهلیز و بطن دریچه‌ای هست که در هنگام انقباض بطن؛ از بازگشت خون به دهلیز، جلوگیری می‌کند. 
        دریچۀ بین دهلیز و بطن چپ را دریچۀ دولختی می‌گویند، زیرا از دو قطعۀ آویخته تشکیل شده است. 
        بین دهلیز و بطن راست، دریچۀ سه‌لختی قرار دارد. 
        در ابتدای سرخرگ‌های خروجی از بطن‌ها، دریچه‌های سینی قرار دارند که از بازگشت خون به بطن‌ها جلوگیری می‌کنند.
        </p>
        <br>
        
        <p class="MsoStep" style="opacity: 0.6;">بیشتر بدانید</p>
        <p class="MsoNormal">
        پژواک‌نگاری قلب (اکوکاردیوگرافی)
        با استفاده از پژواک‌نگاری قلب می‌توان نمایی از دیواره‌های قلبی، دریچه‌ها و ابتدای سرخرگ‌های بزرگ را به‌دست آورد. 
        در این روش، از امواج صوتی ساده استفاده می‌شود و هیچ‌گونه پرتو یا موج خطرناکی به فرد انتقال پیدا نمی‌کند. 
        در نوع سادۀ پژواک‌نگاری از زوایای مختلف قلب، تصویری ساده تهیه می‌شود. 
        در پژواک‌نگاری دو‌بعدی تصویر با جزئیات بیشتری مشخص می‌شود و برای اندازه‌گیری اندازۀ قلب، اجزا و میزان کارایی آن‌ها مورد استفاده قرار می‌گیرد. 
        پژواک‌نگاری دوپلر برای اندازه‌گیری سرعت جریان خون در داخل قلب و رگ‌های بزرگ، تصاویر رنگی (قرمز و آبی) ایجاد می‌کند که شاید بهترین و دقیق‌ترین روش در ارزیابی ناهنجاری‌های مادرزادی قلبی و اشکالات دریچه‌ای باشد.
        </p>
        <br>
        
        <p class="MsoStep">صداهای قلب</p>
        <p class="MsoNormal">
        اگر گوش خود را به سمت چپ قفسه سینۀ کسی بچسبانید یا گوشی پزشکی را روی قفسه سینۀ خود یا شخصی دیگر قرار دهید، صداهای قلب را می‌شنوید. 
        صدای اول (پوم) قوی، گنگ و طولانی‌تر است و به بسته‌شدن دریچه‌های دولختی و سه‌لختی هنگام شروع انقباض بطن‌ها مربوط است. 
        صدای دوم (تاک) واضح و کوتاه‌تر و مربوط به بسته‌شدن دریچه‌های سینی ابتدای سرخرگ‌ها و همراه با شروع استراحت بطن است. 
        متخصصان با گوش‌دادن دقیق به صداهای قلب و نظم آن‌ها، از سالم‌بودن قلب آگاه می‌شوند. 
        در برخی بیماری‌ها به‌ویژه اختلال در ساختار دریچه‌ها، بزرگ‌شدن قلب یا نقایص مادرزادی مثل کامل نشدن دیوارۀ میانی حفره‌های قلب، ممکن است صداهای غیرعادی شنیده شود.
        </p>
        <br>
        
        <p class="MsoBold">تأمین اکسیژن و مواد مغذی قلب</p>
        <p class="MsoNormal">
            خونی که از درون قلب عبور می‌کند، نمی‌تواند نیازهای تنفسی و غذایی قلب را برطرف کند. خون مورد نیاز قلب با رگ‌های ویژه‌ای به نام سرخرگ‌های تاجی (کرونری) که از آئورت منشعب شده‌اند، تأمین می‌شود. خونی که در این رگ‌ها جریان دارد، پس از رفع نیاز یاخته‌های قلبی از طریق سیاهرگ تاجی وارد دهلیز راست می‌شود.
            <br>
            بسته شدن سرخرگ‌های تاجی توسط لخته یا سخت شدن دیوارۀ آنها (تصلب شرایین)، ممکن است باعث سکته قلبی شود؛ چون در این حالت به بخشی از ماهیچۀ قلب، اکسیژن نمی‌رسد و یاخته‌های آن می‌میرند (شکل 3).
        </p>
        
        <p class="MsoSuccess">فعّالیت ١</p>
        <p class="MsoNormal">تشریح قلب گوسفند</p>
        <p class="MsoNormal">
            وسایل و مواد لازم: قلب سالم گوسفند، تشتک تشریح، قیچی، گمانه (سوند) شیاردار
            <br><br>
            الف) مشاهدۀ شکل ظاهری:
            <br>
            سطح پشتی، شکمی، چپ و راست قلب را مشخص کنید.
            <br>
            ضخامت دیوارۀ قلب در بطن‌ها را با هم مقایسه کنید. چرا بطن چپ، دیوارۀ قطورتر دارد؟
            <br>
            رگ‌های تاجی را مشاهده و آن‌ها را در جلو و عقب قلب، مقایسه کنید.
            <br>
            در بالای قلب، سرخرگ‌ها و سیاهرگ‌ها قابل مشاهده‌اند. دیوارۀ سرخرگ‌ها و سیاهرگ‌ها را با هم مقایسه کنید.
            <br>
            با وارد کردن گمانه یا مداد به داخل رگ‌ها و اینکه به کجا می‌روند، می‌توان آن‌ها را از یکدیگر تمیز داد.
            <br>
            گمانه را از دهانۀ سرخرگ ششی به بطن راست وارد کنید. دیوارۀ سرخرگ و بطن را در امتداد گمانه، با قیچی ببرید. با باز کردن آن، دریچۀ سینی، سه‌لختی، برآمدگی‌های ماهیچه‌ای و طناب‌های ارتجاعی را می‌توان دید.
            <br>
            به همین روش، سرخرگ آئورت و بطن چپ را شکاف دهید و جزئیات بطن چپ را مشاهده کنید.
            <br>
            در ابتدای سرخرگ آئورت، بالای دریچۀ سینی، می‌توانید دو ورودی سرخرگ‌های تاجی را ببینید.
            <br><br>
            ب) مشاهدۀ بخش‌های درونی قلب:
            <br>
            با عبور دادن گمانه از میان دریچه‌های دولختی و سه‌لختی به سمت بالا و بریدن دیواره در مسیر گمانه، می‌توانید دیوارۀ داخلی دهلیزها و سیاهرگ‌های متصل به آن‌ها را بهتر ببینید.
            <br>
        </p>
        <p class="MsoNormal">
            به دهلیز چپ، چهار سیاهرگ ششی و به دهلیز راست، سیاهرگ‌های زبرین، زیرین و سیاهرگ تاجی وارد می‌شود. اگر رگ‌های قلب از ته بریده نشده باشد، با گمانه به راحتی می‌توان آن‌ها را تشخیص داد.
        </p>
        <br>
        
        <p class="MsoStep">ساختار بافتی قلب</p>
        <p class="MsoNormal">
        قلب اندامی ماهیچه‌ای است و دیواره آن سه‌لایه دارد (شکل 5). داخلی‌ترین لایه آن درون‌شامه و شامل یک لایه نازک بافت پوششی است که زیر آن، بافت پیوندی وجود دارد. 
        این بافت درون‌شامه را به لایه میانی یا ماهیچه‌ای قلب می‌چسباند. درون‌شامه در تشکیل دریچه‌های قلب نیز شرکت می‌کند. 
        لایه میانی ضخیم‌ترین لایه قلب است که ماهیچه قلب نیز نامیده می‌شود. 
        این لایه بیشتر از یاخته‌های ماهیچه‌ای قلبی تشکیل شده است. بین این یاخته‌ها، بافت پیوندی متراکم نیز قرار دارد. 
        بسیاری از یاخته‌های ماهیچه‌ای قلب به رشته‌های کلاژن موجود در این بافت پیوندی متصل هستند. 
        بافت پیوندی متراکم باعث استحکام دریچه‌های قلبی می‌شود. 
        بیرونی‌ترین لایۀ دیوارۀ قلب برون‌شامه است. این لایه روی خود برمی‌گردد و پیرا‌شامه را به‌وجود می‌آورد. 
        برون‌شامه و پیرا‌شامه از بافت پوششی سنگفرشی و بافت پیوندی متراکم تشکیل شده‌اند. 
        بین برون‌شامه و پیرا‌شامه فضایی وجود دارد که با مایع پر شده است. 
        این مایع ضمن محافظت از قلب، به حرکت روان آن کمک می‌کند.
        </p>
        <br>
        
        <p class="MsoStep">ساختار ماهیچه قلب</p>
        <p class="MsoNormal">
        ماهیچه قلبی، ترکیبی از ویژگی‌های ماهیچه اسکلتی و صاف دارد. 
        همانند ماهیچه اسکلتی، دارای ظاهری مخطط است. 
        از طرف دیگر همانند یاخته‌های ماهیچه صاف، به‌طور غیرارادی منقبض می‌شوند. 
        یاخته‌های آن بیشتر یک‌هسته‌ای و بعضی دو‌هسته‌ای‌اند. 
        یکی از ویژگی‌های یاخته‌های ماهیچه‌ای قلب ارتباط آن‌ها از طریق صفحات بینابینی (در هم رفته) است. 
        ارتباط یاخته‌ای در این صفحات به‌گونه‌ای است که باعث می‌شود پیام انقباض و استراحت به‌سرعت بین یاخته‌های ماهیچه قلب منتشر شود و قلب در انقباض و استراحت مانند یک تودۀ یاخته‌ای واحد عمل کند. 
        البته در محل ارتباط ماهیچه دهلیزها به ماهیچه بطن‌ها، بافت پیوندی عایقی وجود دارد که مانع از انقباض همزمان دهلیزها و بطن‌ها می‌شود.
        </p>
        <br>
        
        <p class="MsoStep">شبکۀ هادی قلب</p>
        <p class="MsoNormal">
        بعضی یاخته‌های ماهیچه قلب ویژگی‌هایی دارند که آن‌ها را برای تحریک خودبه‌خودی قلب اختصاصی کرده است. 
        پراکندگی این یاخته‌ها به‌صورت شبکه‌ای از رشته‌ها و گره‌ها در بین سایر یاخته‌هاست که به مجموع آن‌ها شبکه هادی قلب می‌گویند. 
        یاخته‌های این شبکه با دیگر یاخته‌های ماهیچه قلبی ارتباط دارند. 
        در این شبکه پیام‌های الکتریکی برای شروع انقباض ماهیچه قلبی ایجاد می‌شوند و به‌سرعت در همه قلب گسترش می‌یابند. 
        شبکۀ هادی قلب شامل دو گره و دسته‌هایی از تارهای تخصص‌یافته برای ایجاد و هدایت سریع جریان الکتریکی است. 
        گره اول یا گره سینوسی ـــ دهلیزی در دیوارۀ پشتی دهلیز راست و زیر منفذ بزرگ سیاهرگ زبرین قرار دارد. 
        این گره بزرگ‌تر و شروع‌کنندۀ پیام‌های الکتریکی است، به همین دلیل به آن پیشاهنگ یا ضربان‌ساز می‌گویند. 
        گره دوم یا گره دهلیزی ــ بطنی در دیوارۀ پشتی دهلیز راست، و در عقب دریچۀ سه‌لختی است. 
        ارتباط بین این دو گره از طریق رشته‌های شبکه هادی انجام می‌شود که جریان الکتریکی ایجادشده در گره پیشاهنگ را به گره دوم منتقل می‌کند. 
        پس از گره دهلیزی بطنی رشته‌هایی از بافت هادی که در دیوارۀ بین دو بطن وجود دارند به دو مسیر راست و چپ تقسیم می‌شوند و جریان الکتریکی را در بطن‌ها پخش می‌کنند. 
        در نتیجه پیام الکتریکی به یاخته‌های ماهیچه قلبی منتقل می‌شود و بطن‌ها به‌طور همزمان منقبض می‌شوند.
        </p>
        <br>
        
        <p class="MsoSuccess">فعّالیت 2</p>
        <p class="MsoNormal">
            با توجه به شکل بافت گرهی در قلب، اهمیت دو مورد زیر را در کار قلب توضیح دهید: <br>
        1ــ فرستادن پیام از گره دهلیزی بطنی به درون بطن، با فاصلۀ زمانی انجام می‌شود. <br>
        2ــ انقباض بطن‌ها از قسمت پایین آن‌ها شروع می‌شود و به سمت بالا ادامه می‌یابد.
        </p>
        <br>
        
        <p class="MsoStep">چرخۀ ضربان قلب</p>
        <p class="MsoNormal">
        قلب تقریباً در هر ثانیه، یک ضربان دارد و ممکن است در یک فرد با عمر متوسط در طول عمر، نزدیک به سه میلیارد بار منقبض شود، بدون اینکه مانند ماهیچه‌های اسکلتی بتواند استراحتی پیوسته داشته باشد.
        استراحت (دیاستول) و انقباض (سیستول) قلب را، که به‌طور متناوب انجام می‌شود، چرخه یا دورۀ قلبی می‌گویند. 
        در هر چرخه، قلب با خون سیاهرگ‌ها پر، و سپس منقبض می‌شود و خون را به سراسر بدن می‌فرستد. 
        در هر چرخه، این مراحل دیده می‌شود.
        </p>
        <br>
   
            <p class="MsoNormal">۱ــ استراحت عمومی:</p>
            <p class="MsoNormal">
                تمام قلب در حال استراحت است. خون بزرگ سیاهرگ‌ها وارد دهلیز راست و خون سیاهرگ‌های ششی به دهلیز چپ وارد می‌شود. زمان: حدود 0/4 ثانیه
            </p>
        
            <p class="MsoNormal">۲ــ انقباض دهلیزی:</p>
            <p class="MsoNormal">
                بسیار زودگذر است و انقباض دهلیزها صورت می‌گیرد و با انجام آن، بطن‌ها به طور کامل با خون پر می‌شوند. زمان: حدود 0/1 ثانیه
            </p>
        
            <p class="MsoNormal">۳ــ انقباض بطنی:</p>
            <p class="MsoNormal">
                انقباض بطن‌ها صورت می‌گیرد و خون از طریق سرخرگ‌ها به همۀ قسمت‌های بدن ارسال می‌شود. زمان: حدود 0/3 ثانیه
            </p>
            <br>   <br>   
        




        <p class="MsoStep" style="opacity: 0.6;">بیشتر بدانید</p>
        <p class="MsoNormal">
        آزمون ورزش (تست ورزش)
        یکی از راه‌های بررسی عملکرد قلب آزمون ورزش است. 
        در این روش فعالیت راه رفتن و یا دویدن بر روی یک نقالۀ متحرک، شبیه‌سازی می‌شود. 
        فشارخون و نوار قلب فرد را در این حالت اندازه‌گیری و ثبت می‌کنند. 
        پزشک متخصص با بررسی و تفسیر نتایج به سالم بودن قلب یا وجود تنگی در رگ‌های تاجی قلب پی می‌برد و یا انجام روش‌های دیگر را توصیه می‌کند.
        </p>
        <br>
        
        
        <br>
        
      
     




        <p class="MsoStep">برونده قلبی</p>
        <p class="MsoNormal">
        حجم خونی که در هر انقباض بطنی از یک بطن خارج و وارد سرخرگ می‌شود، حجم ضربه‌ای نامیده می‌شود. 
        اگر این مقدار را در تعداد ضربان قلب در دقیقه ضرب کنیم، برونده قلبی به‌دست می‌آید. 
        برونده قلبی متناسب با سطح فعالیت بدن تغییر می‌کند و عواملی مانند سوخت‌وساز پایۀ بدن، مقدار فعالیت بدنی، سن و اندازۀ بدن، در آن مؤثر است. 
        میانگین برونده قلبی در بزرگسالان در حالت استراحت حدود پنج لیتر در دقیقه است.
        </p>

        <br>
      
            <p class="MsoSuccess">فعّالیت 4</p>
            <p class="MsoNormal">
                گفتیم که برونده قلبی در بزرگسالان، در حالت استراحت حدود پنج لیتر در دقیقه است. با توجه به تعداد ضربان قلب در دقیقه، حجم ضربه‌ای را بر حسب میلی‌لیتر محاسبه کنید.
            </p>
            
     
        <br>

        <p class="MsoStep">نوار قلب چه میگوید؟</p>
        <p class="MsoNormal">
        شاید تا به حال نوار قلب کسی را دیده باشید. 
        منحنی رسم‌شده، نشانگر چیست؟ یاخته‌های ماهیچه قلبی در هنگام چرخۀ ضربان قلب، فعالیت الکتریکی را نشان می‌دهند. 
        جریان الکتریکی حاصل از فعالیت قلب را می‌توان در سطح پوست دریافت و به‌صورت نوار قلب ثبت کرد. 
        نوار قلب شامل سه موج QRS ، P و T است. 
        فعالیت الکتریکی دهلیزها به شکل موج P و فعالیت الکتریکی بطن‌ها به شکل موج QRS ثبت می‌شود. 
        انقباض هر یک از این بخش‌ها، اندکی پس از شروع فعالیت الکتریکی آن بخش است. 
        موج T اندکی پیش از پایان انقباض بطن‌ها و بازگشت آن‌ها به حالت استراحت ثبت می‌شود. 
        بررسی تغییراتی که در نوار قلب رخ می‌دهد، می‌تواند به متخصصان در تشخیص بیماری‌های قلبی کمک کند.
        </p>
        <br>
        <br>
        <p class="MsoStep" style="opacity:0.6;" >بیشتر بدانید</p>
        <p class="MsoNormal"> اسکن قلب</p>
        <p class="MsoNormal">  این روش برای تشخیص خونرسانی سرخرگ‌های تاجی قلب در دو حالت همراه با آزمون ورزش و استراحت انجام می‌شود. فرد مدتی بر روی نقالۀ متحرک می‌دود، سپس یک رادیودارو به یکی از سیاهرگ‌های او تزریق می‌شود. دستگاه آشکارساز پرتوهای حاصل از رادیو دارو را به صورت تصاویر رنگی ثبت می‌کند. در مرحلۀ دوم، بدون انجام ورزش به بیمار رادیودارو تزریق و تصویربرداری انجام می‌شود. تصویرهای دو مرحله را مقایسه و تفسیر می‌کنند. در این روش، آسیب‌های قلبی و تنگی موجود در رگ‌های آن مشخص می‌شوند.</p>


</body>


</html>
