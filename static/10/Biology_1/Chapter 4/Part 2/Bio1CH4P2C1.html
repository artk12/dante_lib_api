
<!DOCTYPE html>
<html lang="fa">
<head>
    <meta http-equiv="Content-Type" content="text/html; charset=utf-8">
    <meta name="Generator" content="Microsoft Word 15 (filtered)">
    <style>
        @font-face {
            font-family: "Yekan Bakh FaNum Light";
            src: url('YekanBakhFaNum-Light.ttf') format('truetype');
            font-weight: normal;
            font-style: normal;
        }

        @font-face {
            font-family: "Yekan Bakh FaNum Regular";
            src: url('YekanBakhFaNum-ExtraBold.ttf') format('truetype');
            font-weight: normal;
            font-style: normal;
        }

        body {
            font-family: "Yekan Bakh FaNum Light";
            background-color: #1a181c;
            text-align: right;
            direction: rtl;
            padding: 5%;
            max-width: 900px;
            margin: auto;
            font-size: clamp(1rem, 2.5vw, 2rem);
        }

        span {
            font-size: clamp(1rem, 2.4vw, 2rem);
            text-align: right;
            unicode-bidi: embed;
            
        }

        p.MsoNormal,
        li.MsoNormal,
        div.MsoNormal {
            margin: 0in;
            text-autospace: ideograph-other;
            font-size: clamp(1rem, 2.5vw, 2rem);
            font-family: "Yekan Bakh FaNum Light";
            line-height: 2.3em;
            color: #D6D1DA;
            text-align: justify;
            
        }
        
        p.MsoBold,
        li.MsoBold,
        div.MsoBold {
            margin: 0in;
            text-autospace: ideograph-other;
            font-size: clamp(1.5rem, 3vw, 2.5rem);
            font-family: "Yekan Bakh FaNum Regular";
            color: #B692F6;
            margin: 10% auto;
            line-height: 1.5em;
            
        }
        
        p.MsoWarning,
        li.MsoWarning,
        div.MsoWarning {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #d67469;
            margin: 10% auto;
            line-height: 1.3em;
            
        }
        p.MsoSuccess,
        li.MsoSuccess,
        div.MsoSuccess {
            margin: 0in;
            text-autospace: ideograph-other;
            font-size: clamp(1.4rem, 3vw, 2.5rem);
            font-family: "Yekan Bakh FaNum Regular";
            color: #64E9E1;
            margin: 10% auto;
            line-height: 1.3em;
        
        }
        p.MsoStep,
        li.MsoStep,
        div.MsoStep {
            margin: 0in;
            text-autospace: ideograph-other;
            font-size: clamp(1.1rem, 3vw, 2.5rem);
            font-family: "Yekan Bakh FaNum Regular";
            color: #ffffff;
            margin: 5% auto;
            line-height: 1.7em;
            
        }
        p.MsoSub,
        li.MsoSub,
        div.MsoSub {
            margin: 0in;
            text-autospace: ideograph-other;
            font-size: clamp(1rem, 3vw, 2.5rem);
            font-family: "Yekan Bakh FaNum Regular";
            color: #badaff;
            margin: 4% auto;
            line-height: 1.3em;
            
        }

        .MsoPapDefault {
            text-autospace: ideograph-other;
        }

        @page WordSection1 {
            size: 312.0pt 624.0pt;
            margin: 1.0in 1.0in 1.0in 1.0in;
        }

        div.WordSection1 {
            page: WordSection1;
        }

        .MathJax {
            margin: auto 0.4rem !important;

        }

        .MathJax span {
            font-family: 'Yekan Bakh FaNum Light' !important;
            color: #64E9E1;

        }

        .images {
            width: -webkit-fill-available;
            display: block;
            max-width: 300px;
            margin: 50px auto;
        }

        .responsive-video {
            width: -webkit-fill-available;
            height: auto;
        }
    </style>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']]
            },
            TeX: {
                Macros: {
                    RR: '{\\mathbb{R}}',
                    bold: ['{\\bf #1}', 1]
                }
            },
            "HTML-CSS": {
                preferredFont: 'Yekan Bakh FaNum Light',
                availableFonts: ["Yekan Bakh FaNum Light"],
                styles: {
                    ".MathJax .merror": {
                        "font-family": "Yekan Bakh FaNum Light",
                        "direction": "rtl"
                    },
                    ".MathJax .mi": {
                        "font-family": "Yekan Bakh FaNum Light",
                        "direction": "rtl"
                    }
                }
            }
        });
    </script>
    <script type="text/javascript"
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-AMS_HTML"></script>
    <script type="text/javascript">
        function replaceArabicNumeralsWithFarsi(text) {
            const arabicToFarsiMap = {
                '0': '۰',
                '1': '۱',
                '2': '۲',
                '3': '۳',
                '4': '۴',
                '5': '۵',
                '6': '۶',
                '7': '۷',
                '8': '۸',
                '9': '۹'
            };
            return text.replace(/\d/g, function (d) {
                return arabicToFarsiMap[d];
            });
        }

        document.addEventListener("DOMContentLoaded", function () {
            const elements = document.querySelectorAll('p');
            elements.forEach(function (el) {
                el.innerHTML = replaceArabicNumeralsWithFarsi(el.innerHTML);
            });
            MathJax.Hub.Queue(["Typeset", MathJax.Hub]);
        });
    </script>
</head>

<body>
    <p class="MsoBold">گفتار 2 رگ‌ها</p>
    
    <p class="MsoNormal">
        در دستگاه گردش خون، سه نوع رگ در شبکه‌ای مرتبط به هم وجود دارد. این شبکه، که از قلب شروع می‌شود و پس از عبور از بافت‌ها به قلب باز می‌گردد، از سرخرگ‌ها، مویرگ‌ها و سیاهرگ‌ها تشکیل شده است. ساختار هر یک از این رگ‌ها متناسب با کاری است که انجام می‌دهد. دیواره همۀ سرخرگ‌ها و سیاهرگ‌ها از سه لایۀ اصلی تشکیل شده است (شکل 10). لایۀ داخلی آنها بافت پوششی سنگفرشی است که در زیر آن، غشای پایه قرار گرفته است. لایۀ میانی آن، ماهیچه‌ای صاف است که همراه این لایه رشته‌های کشسان (الاستیک) زیادی وجود دارد. آخرین لایه، بافت پیوندی است که لایۀ خارجی آنها را می‌سازد.
    </p>
    <br>
    <p class="MsoNormal">
        اگرچه ساختار پایۀ سرخرگ‌ها با سیاهرگ‌ها شباهت دارد، ضخامت لایۀ ماهیچه‌ای و پیوندی در سرخرگ‌ها بیشتر است تا بتوانند فشار زیاد وارد شده از سوی قلب را تحمل و هدایت کنند. به همین دلیل سرخرگ‌ها در برش عرضی، بیشتر گرد دیده می‌شوند، در حالی که سیاهرگ‌های هم‌اندازۀ آنها، دیواره‌ای نازکتر دارند و حفرۀ داخل آنها بزرگتر است. در عین حال، بسیاری از سیاهرگ‌ها دریچه‌هایی دارند که جهت حرکت خون را یکطرفه می‌کنند. مویرگ‌ها فقط یک لایۀ بافت پوششی همراه با غشای پایه دارند. این ساختار با وظیفۀ آنها که تبادل مواد بین خون و مایع میان‌بافتی است، هماهنگی دارد. در دیوارۀ مویرگ‌ها لایۀ ماهیچه‌ای نیست؛ ولی در ابتدای بعضی از آنها حلقه‌ای ماهیچه‌ای هست که میزان جریان خون در آنها را تنظیم می‌کند و به آن بنداره مویرگی گویند.
    </p>
    <br>
    <p class="MsoNormal">
        اگرچه تنظیم اصلی جریان خون در مویرگ‌ها بر اساس نیاز بافت به اکسیژن و مواد مغذی با تنگ و گشاد شدن سرخرگ‌های کوچک انجام می‌شود که قبل از مویرگ‌ها قرار دارند (شکل 11).
    </p>
    <br>
    <p class="MsoStep">سرخرگ‌ها</p>
    
    <p class="MsoNormal">
        همانطور که می‌دانید سرخرگ‌ها خون را از قلب خارج می‌کنند و به بافت‌های بدن می‌رسانند. علاوه بر این باعث حفظ پیوستگی جریان خون و هدایت آن در این رگ‌ها می‌شوند. دیوارۀ سرخرگ قدرت کشسانی زیادی دارد. وقتی بطن منقبض می‌شود، ناگهان مقدار زیادی خون از آن به درون سرخرگ پمپ می‌شود. سرخرگ‌ها در این حالت گشاد می‌شوند تا خون رانده شده از بطن را در خود جای دهند. در هنگام استراحت بطن یعنی وقتی که دیگر خونی از قلب خارج نمی‌شود، دیوارۀ کشسان سرخرگ‌ها به حالت اولیه باز می‌گردد و خون را با فشار به جلو می‌راند. این فشار باعث هدایت خون در رگ‌ها و پیوستگی جریان خون در هنگام استراحت قلب می‌شود. تغییر حجم سرخرگ، به دنبال هر انقباض بطن، به صورت موجی در طول سرخرگ‌ها پیش می‌رود و به صورت نبض احساس می‌شود. در سرخرگ‌های کوچک‌تر، میزان رشته‌های کشسان، کمتر و میزان ماهیچه‌های صاف، بیشتر است. این ساختار باعث می‌شود با ورود خون، قطر این رگ‌ها تغییر زیادی نکند و در برابر جریان خون مقاومت کنند. میزان این مقاومت در زمان انقباض ماهیچۀ صاف دیواره، بیشتر و در هنگام استراحت، کمتر می‌شود. کم و زیاد شدن این مقاومت، میزان ورود خون به مویرگ‌ها را تنظیم می‌کند.
    </p>
    <br>
    <p class="MsoStep">فشار خون</p>
    <br>
    <p class="MsoNormal">
        بیشتر سرخرگ‌های بدن در قسمت‌های عمقی هر اندام قرار گرفته‌اند، در حالی که سیاهرگ‌ها بیشتر در سطح قرار دارند. به نظر شما مزیت آن چیست؟ فشار خون، نیرویی است که از سوی خون بر دیوارۀ رگ وارد می‌شود. اگر سرخرگی در بدن بریده شود، خون با سرعت زیاد از آن بیرون خواهد ریخت و بسیار خطرناک است. این خونریزی، ناشی از فشار خون زیاد درون سرخرگ است. چنین فشاری برای کار طبیعی دستگاه گردش خون لازم است.
    </p>
    <br>
    <p class="MsoStep" style="opacity: 0.6;">بیشتر بدانید</p>
    
    <p class="MsoNormal">رگ نگاری (آنژیوگرافی)</p>
    
    <p class="MsoNormal">
        تصویربرداری از رگ‌های اندام‌های مختلف بدن با استفاده از پرتو ایکس، رگ‌نگاری نام دارد. در این روش در قسمتی از سطح بدن که یک سرخرگ زیر آن قرار دارد، شکافی ایجاد و لوله‌ای را به درون سرخرگ وارد و به سوی رگ مورد نظر هدایت می‌کنند. سپس از طریق لوله، مادۀ جذب کنندۀ پرتو ایکس را به درون رگ، تزریق و با تاباندن این پرتو، از رگ تصویربرداری می‌کنند. یکی از کاربردهای این روش، بررسی وجود تنگی در رگ‌های تاجی قلب است. پس از آن برای برطرف کردن تنگی، درون رگ بسته شده، یک بادکنک کوچک قرار می‌دهند و آن را باد می‌کنند و چند ثانیه در این حالت نگاه می‌دارند تا رگ باز شود. گاهی هم لازم است با قرار دادن یک لوله مشبک فنری، از بسته شدن دوبارۀ رگ جلوگیری کنند.
    </p>
    <br>
    <p class="MsoSuccess">فعالیت 5</p>
    
    <p class="MsoNormal">اندازه‌گیری فشار خون</p>
    
    <p class="MsoNormal">
        رقمی(دیجیتال) هم به آنها اضافه شده است. یکی از انواع آن را به کلاس بیاورید و با کمک معلم خود فشار خون همکلاسان را اندازه‌گیری کنید.
    </p>
    <br>
    <p class="MsoNormal">
        فشار خون را با دو عدد (مثلاً 120 روی 80) بیان می‌کنند. این دو عدد به ترتیب، معرف فشار بیشینه و فشار کمینه برحسب میلی‌متر جیوه است. فشار بیشینه فشاری است که خون در نتیجه انقباض بطن روی دیوارۀ سرخرگ وارد می‌کند. فشار کمینه فشاری است که خون در هنگام استراحت قلب، به دیوارۀ سرخرگ وارد می‌کند عوامل مختلفی می‌تواند روی فشار خون تأثیر بگذارد، از جمله: چاقی، تغذیۀ نامناسب به ویژه مصرف چربی و نمک زیاد، دخانیات، استرس (فشار روانی) و سابقۀ خانوادگی.
    </p>
    <br><br>
    <p class="MsoSuccess">فعالیت 6</p>
    
    <p class="MsoNormal">
        در مورد اینکه آیا نوشیدن قهوه بر فشار خون افراد تأثیر می‌گذارد یا نه، پژوهشی را طراحی کنید و با همکاری گروه درسی خود، آن را انجام دهید و نتیجه را در کلاس ارائه کنید.
    </p>
    <br>
    <p class="MsoStep">مویرگ‌ها</p>
    
    <p class="MsoNormal">
        سرخرگ‌های کوچک به مویرگ‌هایی منتهی می‌شوند که کوچک‌ترین رگ‌های بدن هستند. تبادل مواد بین خون و یاخته‌های بدن، در این رگ‌ها انجام می‌شود. دیوارۀ نازک و جریان خون کند، امکان تبادل مناسب مواد را در مویرگ‌ها فراهم می‌کند. در عین حال مویرگ‌ها شبکه وسیعی را در بافت‌ها ایجاد می‌کنند به طوری که فاصله بیشتر یاخته‌های بدن تا مویرگ‌ها حدود 0.02 میلی‌متر (20 میکرومتر) است. این فاصله کم، مبادلۀ سریع مولکول‌ها را از طریق انتشار، آسان‌تر می‌کند. دیوارۀ مویرگ‌ها، فقط از یک لایۀ یاخته‌های پوششی سنگفرشی ساخته شده است و ماهیچه صاف ندارد. سطح بیرونی مویرگ‌ها را غشای پایه، احاطه می‌کند و نوعی صافی برای محدود کردن عبور مولکول‌های بسیار درشت به وجود می‌آورد. مویرگ‌های بدن در سه گروه قرار می‌گیرند: در مویرگ‌های پیوسته یاخته‌های بافت پوششی با همدیگر ارتباط تنگاتنگی دارند. چنین مویرگ‌هایی به عنوان مثال در دستگاه عصبی مرکزی یافت می‌شوند که ورود و خروج مواد در آنها به شدت تنظیم می‌شود (شکل 12 ــ الف). مویرگ‌های منفذدار منافذ فراوانی در غشای سلول‌های پوششی دارند. غشای پایه در این مویرگ‌ها ضخیم است که، عبور مولکول‌های درشت مثل پروتئین‌ها را محدود می‌کند (شکل 12 ــ ب). این مویرگ‌ها به عنوان مثال در کلیه یافت می‌شوند.
    </p>
    <br>
    <p class="MsoNormal">
        در مویرگ‌های ناپیوسته یاخته‌های پوششی به هم متصل‌اند؛ گرچه بین آنها فاصله‌هایی به صورت حفره‌هایی در دیوارۀ مویرگ دیده می‌شود (شکل 12 ــ پ). چنین مویرگ‌هایی به عنوان مثال در جگر یافت می‌شوند.
    </p>
    <br>
    <p class="MsoStep" style="opacity: 0.6;">بیشتر بدانید</p>
    
    <p class="MsoNormal">
        در یک فرد سالم و معمولی، فشار بیشینه بین 110 تا 140 و فشار کمینه بین 70 تا 90 میلی‌متر جیوه است. فشار خـون پـایـین: بـه فشار بیشینه کمتر از 110 گفته می‌شود و در بعضی افراد ممکن است ناشی از فقر غـذایـی یـا بـینظمی در کـارکرد غدد تیروئید یا فوق کلیه باشد. فشار خـون بـالا: بـه فشار خـون بیشینه بیش از 140 و فشار کمینه بیش از 90 گفته می‌شود که عامل مهمی است در بروز بیماری‌های قلبی و می‌تواند به قلب فشار وارد کند و ماهیچۀ قلب به طور زودرس به مرحلۀ فرسودگی برسد یا در بافت پوششی رگ‌ها شکاف‌هایی ایجاد کند که احتمال رسوب مواد و بستن رگ‌ها را افزایش دهد.
    </p>
    <br><br>
    <p class="MsoSuccess">فعالیت 7</p>
    
    <p class="MsoNormal">
        پیوسته بودن مویرگ‌ها در مغز و ناپیوسته بودن آنها در جگر چه مزیتی دارد؟
    </p>
    <br><br><br>
    <p class="MsoStep">تبادل مواد در مویرگ‌ها</p>
    
    <p class="MsoNormal">
        تبادل مواد بین خون و بافت‌ها در مویرگ‌ها انجام می‌شود. مولکول‌های مواد ممکن است از غشای یاخته‌های پوششی مویرگ یا از فاصله‌های بین این یاخته‌ها عبور کنند. در ابتدای سرخرگی مویرگ، فشار خون نسبت به فشار اسمزی بیشتر است و باعث خروج مواد از مویرگ می‌شود. در اینجا بخشی از خوناب به جز مولکول‌های درشت از مویرگ خارج و به بافت وارد می‌شوند. در نتیجه خروج خوناب، فشار خون کاهش می‌یابد؛ به‌طوری که در بخش سیاهرگی مویرگ، فشار اسمزی از فشار خون بیشتر است، در نتیجه آب همراه با مولکول‌های متفاوت از جمله مواد دفعی یاخته‌ها، وارد مویرگ می‌شوند (شکل 13).
    </p>
    <br>
    <p class="MsoNormal">
        کمبود پروتئین‌های خون و افزایش فشار خون درون سیاهرگ‌ها می‌تواند سرعت بازگشت مایعات از بافت به خون را کاهش دهد. در نتیجه، بخش‌هایی از بدن، متورم می‌شوند که به این حالت «خیز» یا «اِدم» می‌گویند. مصرف زیاد نمک و مصرف کم مایعات نیز می‌تواند به خیز منجر شود.
    </p>
    <br>
    <p class="MsoStep">سیاهرگ‌ها</p>
    
    <p class="MsoNormal">
        همانطور که در شکل 10 دیدید، سیاهرگ‌ها با داشتن فضای داخلی وسیع و دیواره‌ای با مقاومت کمتر، می‌توانند بیشتر حجم خون را در خود جای دهند. باقیمانده فشار سرخرگی باعث ادامۀ جریان خون در سیاهرگ‌ها می‌شود اّمّا به علت کاهش شدید فشار خون و جهت حرکت خون در سیاهرگ‌ها که در بیشتر آنها به سمت بالا است لازم است عواملی به جریان خون در سیاهرگ‌ها کمک کند.
    </p>
    <br>
    <p class="MsoNormal">
        <span class="MsoNormal">تلمبه ماهیچۀ اسکلتی:</span> حرکت خون در سیاهرگ‌ها به ویژه در اندام‌های پایین‌تر از قلب، به مقدار زیادی به انقباض ماهیچه‌های اسکلتی وابسته است. انقباض ماهیچه‌های دست و پا، شکم و میان‌بند، به سیاهرگ‌های مجاور خود فشاری وارد می‌کنند که باعث حرکت خون در سیاهرگ به سمت قلب می‌شود (شکل 14).
    </p>
    <br>
    <p class="MsoNormal">
        <span class="MsoNormal">دریچه‌های لانه کبوتری:</span> در سیاهرگ‌های دست و پا، جریان خون را یکطرفه و به سمت بالا هدایت می‌کنند. در هنگام انقباض هر ماهیچه در سیاهرگ مجاور آن، دریچه‌های بالایی باز و دریچه‌های پایین، بسته می‌شوند (شکل 14).
    </p>
    <br>
    <p class="MsoNormal">
        <span class="MsoNormal">فشار مکشی قفسۀ سینه:</span> هنگام دم به وجود می‌آید، که قفسۀ سینه باز می‌شود. در این حالت فشار از روی سیاهرگ‌های نزدیک قلب برداشته می‌شود و درون آنها فشار مکشی ایجاد می‌شود که خون را به سمت بالا می‌کشد.
    </p>
    <br>
    <p class="MsoSuccess">فعالیت 8</p>
    
    <p class="MsoNormal">
        بدن یک ماهی کوچک را در پنبۀ خیس بپیچید به طوری که فقط بالۀ دمی آن بیرون باشد. ماهی را در ظرف پتری قرار دهید که مقداری آب دارد. روی بالۀ دمی، یک تیغه بگذارید تا بالۀ دمی گسترده شود و ماهی تکان نخورد. مجموعه را روی صفحۀ میکروسکوپ طوری قرار دهید که نور از بالۀ دمی عبور کند. ابتدا با بزرگ‌نمایی کم و سپس با بزرگ‌نمایی متوسط، آن را مشاهده کنید. ــ با توجه به معکوس بودن تصویر در میکروسکوپ، چگونه می‌توانید سرخرگ و سیاهرگ را در بالۀ دمی، تشخیص دهید؟</p>

    <p class="MsoNormal">مشاهدۀ گردش خون در بالۀ دمی ماهی</p>
  
    <p class="MsoNormal">ــ گزارشی از آنچه مشاهده می‌کنید به معلم خود ارائه کنید.</p>
  
    <p class="MsoNormal">ــ پس از پایان کار، ماهی را به آب برگردانید</p>
    <br><br>
    <p class="MsoStep">دستگاه لنفی</p>
    
    <p class="MsoNormal">
        دستگاه لنفی شامل لنف، رگ‌های لنفی، مجاری لنفی، گره‌های لنفی و اندام‌های لنفی است. کار اصلی آن، تصفیه و بازگرداندن آب و مواد دیگری است که از مویرگ‌ها به فضای میان‌بافتی نشت پیدا می‌کنند و به مویرگ‌ها برنمی‌گردند. نشت این مواد در جریان ورزش و بعضی بیماری‌ها، افزایش قابل‌توجهی پیدا می‌کند. لنف مایعی تشکیل‌شده از مواد متفاوت و گویچه‌های سفید است. کار دیگر دستگاه لنفی، انتقال چربی‌های جذب شده از دیوارۀ رودۀ باریک به خون و همچنین از بین بردن میکروب‌های بیماری‌زا و یاخته‌های سرطانی است. لنف بعد از عبور از مویرگ‌ها و رگ‌های لنفی از طریق دو رگ بزرگ لنفی به نام مجرای لنفی به سیاهرگ‌های زیرترقوه‌ای چپ و راست می‌ریزد. بنابراین، لنف پس از تصفیه شدن به دستگاه گردش خون برمی‌گردد (شکل 15).
    </p>
    <br>
    <p class="MsoNormal">لوزه‌ها، تیموس، طحال، آپاندیس و مغز استخوان اندام‌های لنفی نامیده می‌شوند.</p>
    <br><br>
    <p class="MsoStep">تنظیم دستگاه گردش خون</p>
    
    <p class="MsoNormal">
        گره ضربان‌ساز، تکانه‌های منظمی را ایجاد و در قلب منتشر می‌کند تا چرخۀ ضربان قلب به طور منظم تکرار شود. در حالت عادی این ضربان و برون ده قلبی ناشی از آن، نیاز اکسیژن و مواد مغذی اندام‌های بدن را برطرف می‌کند. اما در هنگام فعالیت ورزشی یا در حالت استراحت، برون ده قلب باید تغییر یابد. این تنظیم‌ها با ساز و کارهای مختلفی انجام می‌شود:
    </p>
    <br>
    <p class="MsoNormal">
        <span class="MsoSub">نقش دستگاه عصبی خود مختار:</span> افزایش و کاهش فعالیت قلب متناسب با شرایط، به وسیله اعصاب دستگاه عصبی خود مختار انجام می‌شود. مرکز هماهنگی این اعصاب در بصل‌النخاع و پل مغزی و در نزدیکی مرکز تنظیم تنفس قرار دارد و همکاری این مراکز، نیاز بدن به مواد مغذی و اکسیژن را در شرایط خاص به خوبی تأمین می‌کند.
    </p>
    <br>
    <p class="MsoNormal">
        <span class="MsoNormal">نقش هورمون‌ها:</span> وقتی در فشار روانی مثل نگرانی، ترس و استرس امتحان قرار می‌گیریم، ترشح بعضی هورمون‌ها از غدد درون‌ریز مثل فوق کلیه، افزایش می‌یابد. این هورمون‌ها مثلاً با اثر بر قلب، ضربان قلب و فشار خون را افزایش می‌دهند.
    </p>
    <br>
    <p class="MsoNormal">
        <span class="MsoNormal">تنظیم موضعی جریان خون در بافت‌ها:</span> افزایش کربن‌دی‌اکسید، با گشاد کردن سرخرگ‌های کوچک میزان جریان خون را در آنها افزایش می‌دهد.
    </p>
    <br>
    <p class="MsoNormal">
        <span class="MsoNormal">نقش گیرنده‌ها در حفظ فشار سرخرگی:</span> گیرنده‌های حساس به فشار، گیرنده‌های حساس به کمبود اکسیژن و گیرنده‌های حساس به افزایش کربن‌دی‌اکسید و یون هیدروژن پس از تحریک، به مراکز عصبی پیام می‌فرستند تا فشار سرخرگی در حد طبیعی حفظ، و نیازهای بدن در شرایط خاص تأمین شود.
    </p>
    <br><br>
    <p class="MsoStep" style="opacity: 0.6">بیشتر بدانید</p>
    
    <p class="MsoNormal">
        ثبت فعالیت‌های دستگاه گردش خون در یک دورۀ زمانی (مانیتورینگ) متخصصان بـا متصل کردن دستگاه‌های الکترونیکی ویژۀی به بدن فرد، فشارخون و فعالیت الکتریکی قلب او را در مدت 24 تا 48 ساعت تحت نظر قرار می‌دهند. در این حالت فرد فعالیت‌های معمول خود را انجام می‌دهد. پزشکان با بررسی نمودارهای حاصل، به چگونگی کار قلب و رگ‌ها در شرایط مختلف پی می‌برند.
    </p>
    <br>
  
</body>


</html>
